<!DOCTYPE html>
<html lang="hu">
<head>
  <title>borospince</title>
  <meta name="description" content="AI avatar – most szabadul el a pokol.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div class="content">
      <h1>AI avatar – most szabadul el a pokol</h1>
      <div class="box">
        <div class="box-text">
          <p>
            AI – artificial intelligence, mesterséges intelligencia. Ez folyik manapság a csapból is.
            Nemrég robbant be a hírekbe a Chat GPT, ami manapság már olyan tényezővé nőtte ki magát, hogy írók indítanak plágiumpereket ellene.
            Ha erre nem is, de arra sokan felkapták fejüket, hogy a Microsoft
            <a href="https://www.forbes.com/sites/qai/2023/01/27/microsoft-confirms-its-10-billion-investment-into-chatgpt-changing-how-microsoft-competes-with-google-apple-and-other-tech-giants">10 milliárd dollárt</a> fektet az <a href="https://openai.com">OpenAI</a> nevű szervezetbe,
            mert elsőként építené be termékeibe ezt a technológiát.
            <br>
            Előrebocsátom, hogy nem vagyok szakértője a területnek, még csak nem is ugatom. Csupán mesélek egy kicsit arról, hogyan látom a helyzet alakulását, és milyen személyes tapasztalataim vannak ezzel kapcsolatban.
            Meglátásaim legfontosabbika: nem lenne szabad intelligenciának nevezni, mert ez így megtévesztő.
            Ilyesmiről szó sem lehet. Ez a hókuszpókusz mindössze annyit tesz, hogy az összegyűjtött tudásanyagból ügyesen megkomponált algoritmusok jópofa, és nagyrészt helytálló gondolatokat képesek fogalmazni.
            Amit még nem találtak ki (az emberek), az nem szerepel a technológia mögött álló tudásbázisban, tehát az AI működésétől ne várj új gondolatokat, találmányokat, felfedezéseket.
            Ilyesmihez továbbra is agyműködés szükségeltetik, ezért nem kell attól tartani, hogy a gondolkodó ember, a homo sapiens munkáját elvennék a gépek.
            <br><br>
            Megnyugodtál? Nincs rá okod, mert más tekintetben iszonyú veszélyek leselkednek rád és mindenkire, aki személyiséggel rendelkezik – túlnyomó többségünk ilyen.
            Mert ugyan önálló gondolatokat nem várhatunk ezektől a felturbózott gépektől, de a szokásos jó tulajdonságaiknak megfelelően fáradhatatlanul és egyre gyorsabban végzik dolgukat.
            Ez a dolog pedig egyre érdekesebb "munkákat" jelent, mert nagyon belódult az AI algoritmusokon dolgozó szakemberek fantáziája.
            A fantázia még hagyján, de fanatikus, rendkívüli munkabírású és különösen elszánt profik foglalkoznak az ágazatban rejlő lehetőségek kiaknázásával, és innen származnak a bajok.
            <br><br>
            Rendre előjön az ősi mondás, ami szerint <i>"<a href="https://hu.wiktionary.org/wiki/a_pokolba_vezet%C5%91_%C3%BAt_j%C3%B3sz%C3%A1nd%C3%A9kkal_van_kik%C3%B6vezve">a pokolba vezető út jószándékkal van kikövezve</a>"</i>,
            mint ahogy a konyhakés gyártóit is az a szándék vezérli, hogy megkönnyítsék életünket az alapanyagok vagdosásánál, aztán néha mégis használják az eszközt kínzásra, csonkításra, emberölésre.
            Mégsem fogják betiltani sem a kést, sem az AI-t, pedig lehetnek kártékonyak.
            <br>
            A nap végén újságolvasással fárasztom magam, hogy ágyba kerülve gyorsan elnyomjon az álom.
            Ekkor került elém egy tudósítás az AI használatának arról a válfajáról, amit képi anyagok feldolgozására használnak. A kép lehet álló, lehet mozgó, hanggal vagy anélkül.
            Minden méltányolható vágy teljesítésére kínálnak eszközt, és kényelmes, átlátható kezelőfelületen keresztül engednek hozzáférést nagyon hatékony szolgáltatásokhoz. Természetesen interneten keresztül, a böngésző révén, így szükségtelen programokat telepíteni.
            Olyan egyszerű a használata, akár az autóvezetés. Nem kell ismerned a belsőégésű motor csínját-bínját, elég ha tekergeted a kormányt, nyomkodod a pedálokat és figyelsz.
            A szokásosnál egy kicsit később tértem nyugovóra, de nem azért, mert nagyon belebonyolódtam.
            Három tényező srófolta fel a művelet időigényét.
          </p>
          <ul>
            <li><p>ingyenes szolgáltatás után kutattam, mert az elsődleges cél csupán kívácsiságom kielégítése</p></li>
            <li><p>az elkészült anyag megjelenését, használhatóságát tekintve is kielégítő minőséget kerestem</p></li>
            <li><p>magyar nyelvhez is értő csomagra van szükségem</p></li>
          </ul>
          <p>
            Célhoz érve, és kiismerve az eszköz működését, nagyjából negyed óra alatt készíthetsz egy olyan anyagot, ami a paraméterként átadott írott szöveget egy kiválasztott szereplő szájába adja.
            Ebbe belefér egy kis vakarózás, egy kis bizonytalanság is. Gyakorlattal hamarabb megvan.
            <br><br>
            ⚠️Az alábbi példák videoanyagai csak kifogástalan számítógépes környezetben, friss böngészőben megnyitva működnek.
            Régi cuccon, elavult böngészővel az eredmény kétséges.
            <br><br>
            Íme az első próbálkozásom, ami ebbe a weboldalba ágyazva felolvassa neked a <code>pince.eu</code> nyitóoldaláról ide emelt szövegrészletet:
            <i>"Az internet előtti világban a könyvkiadás vezette üdvösségre azt, aki széles körben terjeszteni kívánta érdekesnek és eredetinek vélt gondolatait.
            Egy szerencsésebb társadalom tagjaként a szerző előadhatja mondandóját nyilvános szónoklatként is, de ennek Magyarországon nincs hagyománya.
            Tehát nekünk marad a könyvkiadás, aminél jelenleg sokkal hatékonyabb, egyszerűbb, olcsóbb és természetkímélőbb lehetőség az internetes megjelenés."</i>
          </p>
        </div>
        <div class="video-container marg">
          <iframe src="https://www.veed.io/embed/bc46b4bf-8aad-44c8-893f-287be1fdd94f" width="744" height="504" frameborder="0" title="Untitled Project" webkitallowfullscreen mozallowfullscreen allowfullscreen></iframe>
        </div>
        <div class="box-text">
          <p>
            Evés közben jön meg az étvágy. Egy kicsit álmosan, de annál nagyobb kíváncsiságtól hajtva vágtam bele a következő "projektbe".
            Ne egy előregyártott szereplő darálja le a szöveget, hanem valami egyedi pofa.
            Rákerestem a csulyás alak, a mesebeli Edward Kenway képére, és lerántottam egy olyat, amin <a href="https://www.facebook.com/538771196257484/photos/pb.100062909087582.-2207520000/893865234081410/?type=3">látszik szeme</a>, szája, orra.
            Ezek a tényezők kellenek az arcfelismerő algoritmusnak ahhoz, hogy a felolvasott szövegnek megfelelően mozgassa az arcberendezést.
            Ez a fickó a következő szakaszt olvassa fel: <i>"Nem csak tűzgyújtási tilalommal lehet védeni az erdőket a pusztulástól. Ne nyomtass papírra, és máris tettél valamit a fákért.
            Ne add ki nyomtatásban gondolataidat, ha mégoly érdekesek is. A Gutenberg-galaxisnak már látjuk a végét. Nyomda helyett keress egy internetes felületet, ahol még fizetnek is az írásaidért, ha elég tehetséges vagy.
            Ha nem áldott meg a sors a szükséges spiritusszal, akkor a következőt javaslom: vásárolj egy domainnevet, tedd mögé a szükséges kiszolgáló hátteret, és töltsd fel tartalommal.
            Így tettem én is, jelen pillanatban ennek eredményét vizsgálod."</i>
          </p>
        </div>
        <div class="video-container marg">
          <iframe width="560" height="315" src="https://app.heygen.com/embeds/f19e645a567647a3bf4e7faf2d8b1cd5" title="HeyGen video player" frameborder="0" allow="encrypted-media; fullscreen;" allowfullscreen></iframe>
        </div>
        <div class="box-text">
          <p>
            Messze még a hajnal, és már egészen érdekes eredményeket értem el, amivel rendkívül elégedett vagyok.
            Ingyen van, ehhez képest príma minőség, ráadásul tud magyarul. Vannak még gyerekbetegségek, de ha ezt kinövi, akkor végünk van.
            A technológia térnyerése nem jár halálos veszéllyel, de meg kell szoknom olyan helyzeteket, amik eddig nem fenyegettek.
            Hamarosan már nem tőlem függ, hogy szégyellnem kell-e magam. Ha nem tőlem, akkor mitől?
            <br>
            Ráérő, vicces kedvű, és unatkozó embertársainktól. El lehet ütni az időt sok mindennel, de mióta létezik személyi számítógép és internet kapcsolat, azóta a szabadidő szórakoztató eltöltésének módja új lehetőségekkel bővült.
            Hol van már a bélyeggyűjtemény ártatlan rendezgetése, gyufásdobozok, szalvéták vagy a Playboy középső oldalainak gyűjtése.
            Ki foglalkozik ilyesmivel, amikor ennél sokkal kedélyesebben is múlathatja az időt?
            Az egyre fejlettebb AI technológiával működő eszközökből válogatva találsz olyanokat, amikkel a kedvenc pornóvideoid szereplőinek fejét kicserélheted bárkiével, akiről képes vagy jó minőségű arcképeket szerezni.
            Az elkészült videokat feltöltheted a Pornhubra (a világ legnagyobb, legismertebb internetes pornó szolgáltatása), amiket saját szórakoztatásod mellett megoszthatsz másokkal.
            Aztán várod a hatást, a döbbenetet.
            <br>
            Nem akarlak elkeseríteni, de ez a lehetőség nem a küszöbön topog, hanem már belépett az ajtón.
            A mai hírek között bukkant fel egy <a href="https://edition.cnn.com/2023/10/29/opinions/deepfake-pornography-thriving-business-compton-hamlyn/index.html">tudósítás</a>, ami pont erről szól.
            Egy fiatal egyetemista úgy szerepel egy "hardcore" pornóvideoban a Pornhubon, hogy igazából nincs ilyen előélete, de valaki ügyesen megoldotta, hogy mégis feltűnjön szereplőként az anyagban.
            Ez önmagában is kellemetlen. További bosszúság forrása a jogi környezet. Hiába tesz feljelentést, mert a rendőrség (USA) arról tájékoztatja, hogy nem történt törvénysértés, nem nyomoznak az ügyben.
            A "deepfake video" gyártását nem tiltja semmi.
            <br><br>
            Ha ez nálunk is így van, akkor azt javaslom Ádám Zoltánnak, akit a napokban <a href="https://telex.hu/belfold/2023/10/27/corvinus-adam-zoltan-kirugas-vizsgalat">rúgtak ki</a> a Corvinusról, hogy szerezzen egy kecskebaszós videot, aztán meg a főnökéről néhány jó képet.
            Ezeket feltölti egy megfelelő weboldalra, ahol néhány perc alatt elkészül a mozgóképes tartalom, amit búcsúzóul megoszthat volt kollegáival.
            Ebből az egészből a kecskés anyag megszerzése a legnehezebb, a többi gyerekjáték.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>