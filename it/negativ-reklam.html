<!DOCTYPE html>
<html lang="hu">
<head>
  <title>borospince</title>
  <meta name="description" content="Lehet hatékony a negatív reklám, rossz utakra vihet. Hogyan jutok el a német himnusztól a programhiba javításáig?">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div class="content">
        <h1>A negatív reklám hatása</h1>
      <div class="box">
        <div class="box-text">
          <p>
            Tudtad, hogy a német himnusz szövegének előadását a szégyenlős németek egy ideje leszűkítik a harmadik versszakra?
            Egyesek szerint túlságosan büszke és félreérthető az első szakasz szövege, a megszelídült fritzek meg nem akarnak hergelni, sem felbosszantani senkit,
            és bizonyos népcsoportok érzékenységét is figyelembe vették a döntéskor. Pedig a szöveg eredendően kifogástalan gondolatokat közöl,
            amit August Heinrich Hoffmann von Fallersleben kiváló németként a legjobb- és lelkesítő szándékkal fogalmazott meg a 19. században.
          </p>
        </div>
        <div class="box-text">
          <figure>
            <div class="box-img">
              <img src="https://kep.pince.eu/deutschlandlied.webp">
            </div>
            <figcaption><a href="https://de.wikipedia.org/wiki/Das_Lied_der_Deutschen">Das Lied der Deutschen</a>
              <details>
                <summary>olvasható szöveg</summary>
                <p><br>
                  Deutschland, Deutschland über alles,<br>
                  Über alles in der Welt,<br>
                  Wenn es stets zu Schutz und Trutze<br>
                  Brüderlich zusammenhält,<br>
                  Von der Maas bis an die Memel,<br>
                  Von der Etsch bis an den Belt -<br>
                  Deutschland, Deutschland über alles,<br>
                  Über alles in der Welt!<br><br>
                  Deutsche Frauen, deutsche Treue,<br>
                  Deutscher Wein und deutscher Sang<br>
                  Sollen in der Welt behalten<br>
                  Ihren alten schönen Klang,<br>
                  Uns zu edler Tat begeistern<br>
                  Unser ganzes Leben lang -<br>
                  Deutsche Frauen, deutsche Treue,<br>
                  Deutscher Wein und deutscher Sang!<br><br>
                  Einigkeit und Recht und Freiheit<br>
                  Für das deutsche Vaterland!<br>
                  Danach laßt uns alle streben<br>
                  Brüderlich mit Herz und Hand!<br><br>
                  Einigkeit und Recht und Freiheit<br>
                  Sind des Glückes Unterpfand -<br>
                  Blüh` im Glanze dieses Glückes,<br>
                  Blühe, deutsches Vaterland!
                </p>
              </details>
             </figcaption>
          </figure>
        </div>
        <div class="box-text">
          <p>
            Ez eddig érthető, de vajon miért éneklik szintén a harmadik versszaktól a Szabin nők elrablása című bohózat egyik dalát?
          </p>
          <figure>
            <div class="box-img">
              <img src="https://kep.pince.eu/kotta.webp">
            </div>
            <figcaption><a href="https://hangtar.oszk.hu/gramofon/masok-vittek-rossz-utakra-engem/">Mások vittek rossz utakra engem</a>
              <details>
                <summary>olvasható szöveg</summary>
                <p><br>
                  Legboldogabb nyugalomban éltem<br>
                  És messze elkerült a mélabú,<br>
                  E színtársulat úgy hiányzott nékem,<br>
                  Mint Trójának a háború.<br><br>
                  Szép Borbálámnak éltem én szerényen,<br>
                  Ki mindig halk és kedves volt velem,<br>
                  De megjelent egy ripacsban a sátán<br>
                  És feldúlta az életem.<br><br>
                  Mások vittek rossz utakra engem,<br>
                  A mások bűne az én hibám,<br>
                  Nem volt semmi nagyravágyás bennem,<br>
                  Nem is lett volna soha talán.<br><br>
                  Tudom, hogy most intőt érdemelnék,<br>
                  Ha osztályoznák az életem,<br>
                  De mindig kettőn áll a vásár,<br>
                  És az útelágazásnál szívem megtévedett.<br><br>
                  Megértem, hogyha akárki más<br>
                  Egy ilyen nagy hibát csinál,<br>
                  De kérdem, hogy egy komoly tanár<br>
                  Hogy lehet ilyen szamár?<br><br>
                  Mások vittek rossz utakra engem,<br>
                  De most az élet kijózanít,<br>
                  A hamis gyöngy színes varázsa<br>
                  Csak az üveg csillogása, s ez még nem boldogít.
                </p>
              </details>
            </figcaption>
          </figure>
        </div>
        <div class="box-text">
          <p>
            Talán azért hagyják el az első kettőt, mert nem kívánják untatni a nyájas közönséget a történet előzményével, hanem rögtön a közepébe vágnak,
            ahol magyarázkodásnak, mentegetőzésnek és enyhe kesergésnek ható gondolatok kezdődnek.
          </p>
        </div>
      </div>
      <div class="box">
        <div class="box-text">
          <p>
            Kezdem én is a harmadik versszakkal, a negatív reklám hatásával magyarázva a történteket.
            Nem tehetek arról, hogy majdnem minden weboldal megnyitásakor elém csapódik egy figyelmeztetés, hogy itt cookie-t vagy sütiket használnak.
            Aztán jön a magyarázat, hogy ez a felhasználói élmény javítása érdekében szükséges, továbbá kérik beleegyezésemet ahhoz, hogy ezt megtehessék.
            Különben lemaradok a minőségi tartalomszolgáltatásról.
            <br>
            Szinte mindenhol ugyanaz a sablonszöveg ugrik elém, ami hasonlóvá teszi az élményt ahhoz, mint amikor gyógyszerreklám megy a TV-ben:
            <cite>"a kockázatokról és mellékhatásokról kérdezze meg kezelőorvosát, gyógyszerészét!"</cite>.
            Akit gyerekkorában a TV elé ültettek, és a német adókat nézte, az kívülről fújja a német változatot is:
            <cite>"zu Risiken und Nebenwirkungen lesen Sie die Packungsbeilage und fragen Sie Ihren Arzt oder Apotheker!"</cite>.
            <br><br>
            Ma már nem a TV előtt, hanem az interneten lógva töltik rengeteg idejüket az emberek, ezért nem a mellékhatásokra figyelmeztető szöveg vésődik beléjük,
            hanem a cookie tájékoztató. Minden internetező ismeri, és a rendszeresen felugró tájékoztatásokból megragadhat a többségben, hogy a cookie adattárolásra való.
            Ritka rossz lett a megítélése azzal, hogy <a href="https://eur-lex.europa.eu/legal-content/HU/TXT/?uri=CELEX%3A32016R0679&qid=1672580877783">törvényszövegben</a> szerepeltetik azt magyarázva, hogy személyiségi jogokat sérthet alkalmazása.
            Kell ennél rosszabb reklám valaminek?
            <br>
            Rám is hatott a sütis szöveg. Olyannyira, hogy amikor elkészült a <a href="/tech/kenezes.html">kénezési segédlet</a>, és szükségessé vált a weboldalak megtekintéseire vonatkozó adatok tárolása,
            akkor gondolkodás nélkül a cookie-technikát választottam, noha létezik erre olyan megoldás, ami nem teszi ki a weboldal látogatóit adatvédelmi veszélyeknek.
            <br>
            A napokban megtapasztaltam, hogy a cookie-módszernek nem csak az a rákfenéje, hogy a kiszolgáló oldalról is hozzáférhető, hanem a mennyiségi korlátjával is szembe kell nézni.
            Ha ezt túllépjük, akkor jön a kellemetlenség.
          </p>
          <div class="box-img">
            <img src="https://kep.pince.eu/badrequest.webp">
          </div>
          <p>
            A cookie túltengésben szenvedő weboldalt nem tudjuk megnyitni a böngészőben, mert az elvárt tartalom helyett egy ijesztő hibaüzenet érkezik a webszervertől.
            Ez az állapot egészen addig fennáll, amíg egy hozzáértő nem töröl annyit a cookiek-ból, amíg azok helyfoglalása a kritikus méret alá csökken.
            Nem bonyolult művelet. Olyan egyszerű, akár egy olajcsere az autóban. Ha megtalálod a leeresztőcsavart, és képes vagy kitekerni,
            akkor már csak arra kell ügyelned, hogy ne koszold össze magad. A cookie-k törléséhez sem kell más tudomány, minthogy hol találod a lehetőséget a művelet végrehajtásához.
          </p>
        </div>
      </div>
      <div class="box">
        <div class="box-text">
          <p>
            Senki nem kényszerített arra, hogy ne a legalkalmasabb módszert használjam adatok tárolására a böngészőben,
            de úgy teleharsogták a világot a cookie-kkal, hogy nem is gondoltam más lehetőségre mellettük.
            Beleestem abba a csapdába, ami a kirakatokat nézegetve is fenyegeti az embert. Meglátsz valamit, bemész a boltba, kifizeted, és a tiéd.
            Bandukolsz tovább az utcán, és a következő kirakatban ugyanazt látod fél áron. Lehervad orcádról a boldog mosoly, és áthelyezed magad a rangsorban, mert egy balfék vagy.
            <br>
            Ez a viselkedés a tájékozatlan, megfontolatlan, bamba, hebehurgya, kapkodó jelzőkkel írható le szabatosan.
            Kellő mértékű bölcsességgel felvértezve már kevésbé kerül ilyen helyzetbe az ember, de hiába a rengeteg tapasztalat, ha bizonyos módszerekkel, agymosó technikákkal képesek elaltatni a figyelmemet, és megvezetnek.
            Egy kerek éven át működött a webhely ezzel a hibával, és csak most jelentkezett a zavaró hatás.
            Nem várhatok ennyit a javítással, és reménykedek abban, hogy nálam mutatkozott először a jelenség.
            Hirtelen ráugorva, időben kijavítva nem fog zavarni másokat.
          </p>
        </div>
        <div id="javitas" class="box-text">
          <p>
            Cookie-k helyett mostantól a <a href="https://developer.mozilla.org/en-US/docs/Web/API/Window/localStorage">local storage</a> intézményét használom adattárolásra.
            Nincs méretkorlát, nem sérti a személyiségi jogokat, nem egy megbélyegzett módszer.
            Nem törlődik automatikusan <a href="https://developer.chrome.com/blog/cookie-max-age-expires">400 nap</a> elteltével, és nem egy béna stringben tárol minden adatot, hanem kulcsokhoz rendelhető rekordokban.
            Ez a lehetőség minden tekintetben előnyösebb a korábbi megoldásnál. Mi a faszé' nem ezt választottam elsőre?
            <br>
            A javított <a href="https://github.com/borpince/weboldal/blob/main/fejezetek.js#L275-L288">programrész</a> rövidebb, egyszerűbb, áttekinthetőbb.
            Már csak egy apró <a href="https://github.com/borpince/weboldal/blob/main/fejezetek.js#L428-L441">kiegészítésre</a> van szükség, hogy ne vesszenek el a szakszerűtlenül tárolt adatok,
            és tűnjenek el az időzített bombaként ketyegő cookie-k. Nincsen ember hiba nélkül, mert ezt a funkciót nézettség áthelyezésnek hívom a programban,
            noha az összes cookie áthelyezéséről gondoskodik, amik között előfordulhatnak a kénezési segédlet adatai is.
            Egy funkciónak a programnyelv szabályait betartva bármilyen nevet adhatok, a működést nem befolyásolja. Annyi veszéllyel jár a henye névadás, hogy ha évek múltán elém kerül, akkor megtévesztő lehet a tevékenységet pontatlanul leíró név.
            Így leszek saját magam ellensége, de ezzel nem lőnek, ezért most marad a pongyola elnevezés.
          </p>
        </div>
      </div>
      <div class="box">
        <div class="box-text">
          <p>
            Ahogy idáig jutok, és átgondolom a történéseket, a <a href="https://hangtar.oszk.hu/gramofon/masok-vittek-rossz-utakra-engem/">Mások vittek rossz utakra engem</a> kezdetű nóta jut eszembe.
            Remekül takarózhatok a versbe szedett kijelentéssel, nagyjából leírja a helyzetet, de nem mentség.
            Emellett a negatív reklám effektusra hivatkozva is ügyesen háríthatnám el a felelősséget, de magamat nem csaphatom be.
            Az elkövetett hibának elsődlegesen a tájékozatlanság, a képzetlenség az oka.
            Annyi mentségem mégis lehet ebben az ügyben, hogy nem mások weboldalait készítettem el kifogásolható minőségben, hanem a sajátomat.
            Igazából nincs szükség mentegetőzésre, mert jó úton járok. Egy Niels Bohrnak tulajdonított bölcsesség szerint <cite>"a szakértő egy olyan ember, aki a szorosan vett szakterületének minden lehetséges hibáját elkövette"</cite>.
            <br>
            A webfejlesztés szakterületére érkezve biztos alapot ad a programozói jártasság, de nem mentesít rengeteg új tudomány elsajátításától.
            A <code>pince.eu</code> létrehozásával kezdettől fogva olyan érzésem van, hogy sötétben tapogatózok. <a href="/it/gondolatok.html#amator">Nem titkolom</a>, hogy csak ugatom ezt a témát.
            Képezhetném magam, csakhogy mindig akad valami fontosabb vagy jobb dolgom, ezért a felmerülő feladatokat ad hoc jelleggel oldom meg.
            Ennek ellenére eddig minden elképzelés megvalósult, de ebből az esetből is látszik, hogy milyen sunyi hibákhoz vezet, ha egy feladatra nem a legmegfelelőbb megoldást választom.
            <br>
            Egyszer megrökönyödve hallgattam azt a történetet, amiben egy "szakember" nem találja a csavarkulcsot, ezért találékonyan kapaláccsal veri be a csavart a menetes furatba.
            Ezzel látszólag minden a helyére kerül, de az a csavar nyilván nem tart úgy, mintha rendesen becsavarták volna.
            Az én példám mutatja, hogy hasonló hiba könnyen elkövethető a bitek, a RAM és a CPU világában is.
            <br><br>
            A fenti tudósítás egy vidám, kedélyes történet ahhoz képest, hogy mekkora károkat okozhatnak a programozói hanyagság vagy hozzá nem értés következtében rossz minőségű algoritmusok.
            Ne legyenek kétségeid afelől, hogy piszok nehéz dolgod van, ha hozzáértő, becsületes, alapos munkát végző szakembert keresel.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>