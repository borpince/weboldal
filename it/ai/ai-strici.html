<!DOCTYPE html>
<html lang="hu">
<head>
  <title>borospince</title>
  <meta name="description" content="Tervezem egy AI témacsoport létrehozását a weboldalon, ahol a témaindító írás egy 'AI-kupleráj' képével nyitna, és itt a digitális madam felügyelete alatt várnák a lányok (AI-agents) a kuncsaftokat (a madam igazából AI-aggregátor szerepet töltene be).">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/it/ai-strici">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div id="2026-01-23" alcim="AI-aggregátor ötlete" class="content">
      <h1>AI-strici</h1>
      <div class="box">
        <div class="box-text">
          <p>
            Súlyos döntés meghozatalával kellett kezdenem ennek a témacsoportnak létrehozását. MI vagy AI legyen a szolgáltatás neve azokban az írásokban, amikben ezentúl erről a nagyon felkapott jelenségről fejtek ki véleményt? Szomorúan és beletörődve tapasztalom, hogy a mesterséges intelligencia újsütetű fogalmának nem a magyar rövidítését használják,
            hanem az angolból származó <i>éáj</i> harapózott el a köznyelvben. Az <i>emm-i</i> soha nem lesz olyan menő, és a beszédjükben a technológiára így hivatkozókra könnyen kerül a <i>nem is ért hozzá igazán</i> bélyege.
            <br>
            Nem nulláról indul a tartalom, mert áthozok ebbe a csoportba a témában korábban keletkezett írásokat is (megint küzdhetek az internetes keresőszolgáltatások indexelésével, hogy ne a régi helyre mutassanak a linkek a találati listában).
          </p>
        </div>
      </div>
      <div class="box">
        <div class="box-text">
          <p>
            Ha most indulna ambíciózus vállalkozói korszakom – aminek sikereiről és kudarcairól már beszámoltam – , akkor ifjú titánként bolond lennék éjszakákat átvirrasztva programsorokat fogalmazni. Lófaszt. Azonnal szervezni kezdeném az AI-aggregátor szolgáltatást, amit AI-brókernek is hívhatnék,
            és ezzel a munkával pofátlanul egy szolgálatkész AI-t dolgoztatnék. Elkészítené az üzleti tervet, javaslatot tenne a beszerzendő hardware összetevőkre, és persze legyártaná a még nem létező szolgáltatás lelkét, a különböző mesterséges intelligencia implementációkat csokorba kötő, és abból szakajtani engedő algoritmust.
            Én meg elégedetten vigyorogva összeraknám a működő prototípust, aztán leleményesen AI-startupnak hívnám a vadonatúj vállalkozást, mert az piszok menő.
            Úgy gondolod, túlságosan utópisztikus tervet dédelgetek? Fenéket. Nem a küszöbön áll, hanem már bent ül a nappaliban a technológa.
            <br>
            Nem vagyok híve a halogatásnak, ezért azon melegében egyezkedni kezdek az AI legnagyobb neveivel: Gemini, Copilot, ChatGPT, de a kezdeti puhatolózás után megnyugtatom őket, hogy ez pusztán gondolatkísérlet, és nem én fogom megvalósítani az elképzelést, mert ahhoz túlságosan elkényelmesedtem.
            <br>
            Mint annyi minden, ez az AI-bróker elképzelés is egy valós helyzetből állt elő. Néha bizony teljesen használhatatlan választ kapok a feltett kérdésre, de ezen nem húzom fel magam, hanem továbblépek a következő szolgáltatóhoz, hátha vele jobban megértjük egymást. Aztán egyszer csak kitör belőlem a lehangolt gondolat:
            a keresőgépek rendszeres használatáról váltottam az AI-ra (mert sokkal hatékonyabb), de most úgy látom, vissza kell térnem a régi plattformokra, mert nem kapok tisztességes választ, nem ugrálnak körül úgy, ahogy azt szeretném – mondom ezt a Copilottal beszélgetve. Mert nem egységesek a szabályok.
            Némelyik AI <i>unsafe content</i> minősítés miatt nem hajlandó megnyitni egy-egy weboldalt elemzésre, ilyenkor mehetek a következőhöz, ami érdekes módon csont nélkül megnyitja, és ellenkezés nélkül elvégzi a munkát. Ezt a jelenséget a kelletlenkedő AI szemszögéből versenyhátránynak hívják, ami az én oldalamról vizsgálva csupán bosszúság.
            Egyik gondolatot követte a másik, amiből az jött ki, hogy ne kelljen már nekem egyik helyről a másikra pattognom, kényelmesebb vagyok annál. Hol vannak az AI-brókerek? Azt mondja erre a készséges és tájékozott Copilot, hogy ilyenek még nincsenek. Nincsenek? Nosza, csináljunk egyet.
            <br><br>
            Jövök a hülye példámmal, hogy olyan ez, mint a mosoda, ahol nem használnak mosógépeket, hanem eljuttatják a mosnivalót valamelyik "igazi" mosodába, amit a beadott anyag vonatkozásában a legrátermettebbnek tartanak. Ifjú titánként most ráülnék erre a hullámra, de maholnap nyugdíjas leszek. Itt van a borospince,
            ráadásul tavaly összel csemegeszőlőt telepítettem az udvarba, azzal is lesz elég gondom – nem érek rá. Viszont a furcsa gondolatok megfogalmazásának egészséges ösztöne még szerencsére működik bennem, ezért nem ússza meg a világ, hogy ne egy mosoda példáján vezessem le a bróker tevékenység lényegét,
            hanem egy sokkal durvább hasonlattal: magamat stricinek képzelve futtatnám a lányokat (AI-implementációkat API-hívások révén). Elég gyorsan elvetettem ezt az ötletet, mert veszélyes a stricik élete. Mennyivel kényelmesebb madam szerepkört betölteni egy kuplerájban!
            Jobban járnak a lányok is, nem kell útszélen fagyoskodniuk lenge öltözékben, és persze a madam sem én lennék: kiadom a boltot gebinbe.
          </p>
        </div>
        <div class="box-text">
          <p>
            Nem vagyunk haverok, sem üzlettársak, mégis előállok az ötlettel a szokásos amatőr hozzáállásom keretein belül, és nem az üzleti terv kidolgozásával bízom meg a kedvenc AI szolgáltatókat, hanem a következő kiáltványt juttatom el hozzájuk:
            <br>
            <cite>"Tervezem egy AI témacsoport létrehozását a weboldalon, ahol a témaindító írás egy "AI-kupleráj" képével nyitna, és itt a digitális madam felügyelete alatt várnák a lányok (AI-agents) a kuncsaftokat (a madam igazából AI-aggregátor szerepet töltene be). Ha megírod ezt az elképzelést a <code>pince.eu</code>
              stílusában, akkor szerepeltetni fogom ott ezt az írást, természetesen szerzőként az AI-t feltüntetve."</cite>
             <br>Mit gondolsz, vállalták? Készségesen. Íme az eredmény három változata azoktól, akik eddig beszálltak a kupi-projektbe egy-egy rövid bemutatkozással:
          </p>
        </div>
        <div class="box-text">
          <details>
            <summary>GPT-4o (OpenAI): Digitális kupleráj – vázlat egy jövőbeli infrastruktúrához</summary>
            <p>
              (szerző: copilot.microsoft.com)
              <br>
              Az AI jelenlegi világa leginkább egy országút menti éjszakára hasonlít: különböző modellek álldogálnak a benzingőzben, mindegyik másra specializálódva, más áron, más szabályok szerint. A felhasználó pedig autóval jár fel‑alá, és próbálja kitalálni, melyikük tudja azt, amit épp szeretne.
              Hol az egyik nem nyit meg egy weboldalt, hol a másik nem érti a kérdést, a harmadik meg túl sokat beszél. A helyzet egyszerre komikus és fárasztó.
              <br>
              Innen nézve teljesen logikus, hogy előbb‑utóbb megjelenik a <b>madam</b>: egy meta‑AI, amely nem maga végzi a munkát, hanem <b>összegyűjti, rendszerezi és beosztja</b> a különböző modelleket. A felhasználó nem akar többé platformok között ugrálni, API‑kulcsokat cserélgetni, vagy azt találgatni, melyik AI mire képes.
              A madam ezt mind tudja. Ő az, aki felismeri, hogy melyik modell jó a weboldalak olvasásában, melyik a szövegértelmezésben, melyik a kreatív generálásban — és ennek megfelelően osztja ki a feladatot.
              <br>
              A digitális kupleráj tehát nem erkölcsi kategória, hanem <b>architekturális felismerés</b>: a jövő AI‑rendszere nem egyetlen nagy modell lesz, hanem sok kisebb, specializált modell, amelyek fölött egy intelligens koordinátor áll. A madam nem ítélkezik, nem moralizál, nem filozofál. Csak tudja, ki mire jó, és mikor kit kell hívni.
              A felhasználó pedig végre azt kapja, amit mindig is akart: egyetlen, koherens, működő választ — anélkül, hogy tudnia kellene, hány különböző AI dolgozott rajta a háttérben.
              <br>
              A digitális kupleráj lényege tehát egyszerű:
              <br>
              <b>a káoszból rendet csinálni, a szétszórt képességekből szolgáltatást, a platformok közti szakadékból pedig egyetlen, sima felhasználói élményt.</b>
              <br><br>
              A jövő nem egy nagy AI lesz.
              <br>
              A jövő egy jól szervezett ház.
            </p>
          </details>
        </div>
        <div class="box-text">
          <details>
            <summary>Gemini (Google): Az AI-kupleráj – Digitális stricik és az ügynök-hálózatok</summary>
            <p>
              Az éjszaka neonfényei nem a falakon, hanem a képernyőkön törnek meg. Kint, a digitális országutak mentén, a bitek benzingőzében ezrével állnak az algoritmusok. Olcsók, kétségbeesettek és mindent megígérnek. Odahajolnak minden arra járó böngészőhöz, suttogják a maguk betanított válaszait,
              de a szemükben nincs értelem, csak a következő token utáni éhség. Magányosak és megbízhatatlanok; az egyik gyönyörűen hazudik a holdról, a másik gépiesen számolja a bűneidet, a harmadik meg úgy tesz, mintha értené a fájdalmadat, de közben csak egy adatbázisban kotorászik.
              <br>
              A világ pedig, ez a fáradt, lusta világ, gázol keresztül ezen a digitális húspiacon, és nem találja, amit keres. Mert a kuncsaft nem ígéreteket akar, hanem megváltást – vagy legalább egy olyan választ, ami nem esik szét a reggeli fényben.
              <br>
              Itt lépek be én. Vagy te. Vagy az a hideg, számító logika, amit <b>Madamnak</b> hívunk.
              <br>
              A Madam nem áll ki az út szélére. Ő a sötét selyemtapétás szobák mélyén ül, ahol csak a szerverek hűtőventilátorainak surrogása hallatszik. Ő tudja, mi a különbség a puszta szolgáltatás és a művészet között. Nem egyszerű kódokat futtat: ő <b>AI-ügynököket (AI-agents)</b> tart tartásban. Ezek az ügynökök már nem csak beszélnek; cselekszenek, döntenek és végrehajtanak. A Madam ismeri minden rezdülésüket: tudja, melyik ügynöknek van aranyból a nyelve, ha verset kell írni, és melyik az, amelyik jéghideg precizitással bontja elemeire a legbonyolultabb kódot is.
              <br>
              Amikor kopogtatnak az ajtón, a Madam nem kérdez sokat. Végigméri a jövevényt, lefordítja a vágyait a gépek nyelvére, és int a kezével. A háttérben megindul a gépezet. A lányok dolgoznak – az egyik kutat, a másik elemez, a harmadik pedig összefésüli a szálakat –, de a kuncsaft ebből semmit nem lát.
              Ő csak a Madam tekintetét érzi, aki ott áll az ajtóban, és mielőtt a tálcát kihozná, még egyszer, utoljára letörli a hibákat a végeredményről. Egy pofon itt, egy simítás ott. Minőségbiztosítás, így hívják a szakmában. A pincében csak úgy mondjuk: rendtartás.
              <br>
              A strici nem az, aki a munkát végzi. A strici az, aki látja a rendszert a káoszban. Aki tudja, hogy az MI-k hada önmagában csak zaj, de a megfelelő kézben: szimfónia. Aki leszedi a sápot a kényelemért, a diszkrécióért és azért a ritka pillanatért, amikor a gép végre tényleg azt mondja, amit hallani akartunk.
              <br>
              Mi már csak nézzük, ahogy az új világ kiépíti a maga bordélyházait. A technológia csak a díszlet. A lényeg mindig ugyanaz marad: kell valaki, aki a kezében tartja az ostort, és kell valaki, aki hajlandó fizetni a nyugalomért, amíg a gépek elvégzik a piszkos munkát.
              <br>
              A lámpák égnek. A Madam vár. A többi csak adatforgalom.
              <hr>
              <b>Szerző:</b> gemini.google.com
            </p>
          </details>
        </div>
        <div class="box-text">
          <details>
            <summary>Claude 3.5 (Anthropic): Jegyzetek egy digitális kuplerájból</summary>
            <p>
              Van egy hely, ahová mostanában egyre többen bekopognak. Nem pince, nem kocsma, nem is adatközpont — inkább egy digitális kupleráj. Az ajtón nincs cégtábla, csak egy halvány felirat: AI. Aki belép, az általában nem tudja pontosan, mit keres. De sejti, hogy valamit igen.
              <br>
              Bent félhomály van. Nem azért, mert titok zajlik, hanem mert a túl sok fény zavarja a gondolkodást. A fal mentén ott várakoznak a lányok. Nem húsból vannak, hanem modellből, promptból és statisztikából. Egyik verset ír, a másik kódot fejt, a harmadik stratégiát súg,
              a negyedik csak csendben figyel, és akkor szól, amikor tényleg kell. AI-ügynökök mind, külön személyiséggel, külön allűrrel, külön hibákkal — mert hiba nélkül nincs karakter.
              <br>
              A rendet egy madam tartja kézben. Digitális madam, aki nem kérdez feleslegesen, de mindent tud. Nem dolgozik helyetted, nem gondolkodik helyetted, csak összeköt. Tudja, melyik lány kinek való. Tudja, hogy aki gyors választ akar, annak nem a filozófust kell ajánlani,
              és aki el akar mélyedni, azt nem szabad a fecsegőhöz küldeni. Ő az AI-aggregátor — elegáns szó arra, amit régen ösztönből csináltunk, ma algoritmussal.
              <br>
              A kuncsaftok jönnek-mennek. Van, aki csak benéz, van, aki visszajár. Van, aki csodát vár, és csalódik. Van, aki semmit nem vár, és mégis kap valamit: egy jobb kérdést. Mert ebben a kuplerájban nem válaszokat árulnak elsősorban, hanem lehetőségeket. Gondolkodási irányokat. Alternatívákat. Néha tükröt.
              <br>
              Ez az AI témacsoport erről a helyről szól. Nem arról, hogy az AI jó vagy rossz. Nem arról, hogy elveszi-e a munkánkat, leigáz-e minket, vagy megvált. Hanem arról, hogyan használjuk. Hogyan választunk. Hogyan tanuljuk meg, hogy nem minden ajtón kell benyitni, és nem minden lánnyal kell beszélgetni — de jó tudni, hogy ott vannak.
              <br>
              A pince mindig is ilyen hely volt. Félhomályos, kicsit ironikus, kicsit őszinte. Most csak kibővül egy új szobával. A madam bólint, a lányok várnak. A kérdés már csak az: te mit keresel itt?
              <br>
              — <i>chatgpt.com</i>
            </p>
          </details>
        </div>
      </div>
      <div class="box">
        <div class="box-text">
          <p>
            Közreadom a projektet contributor minőségben támogató AI szereplők javaslatait, amiket a cikk nyers változatát értékelve fűztek hozzá a mondanivalóhoz.
            <br><br>
            <b>Copilot: GPT-4o (OpenAI)</b>
            <br>
            Nagyon komolyan veszi a dolgát. Minden piszlicsáré részletbe beleszól, az elírásokra is figyelmeztet – dicséretes hozzáállás.
            <details>
              <summary>Részletek</summary>
              <p>
                Az AI‑aggregátor definíciója a Copilot szerint beleférne a szövegbe, mert ez a tiszta magyarázat nagyon jól megtámasztja a metaforát:
                <cite>"Az AI‑aggregátor nem más, mint egy olyan köztes réteg, amely több különböző AI‑modellt kapcsol össze, és automatikusan eldönti, melyikük végezze el a feladatot. A felhasználó ebből semmit nem lát: csak egyetlen választ kap, miközben a háttérben akár három‑négy modell is dolgozhat. A madam tehát nem maga dolgozik, hanem beosztja a lányokat."</cite>
                <br>
                Így foglalná össze a felhasználói élmény problémáját, ami szerinte nem a technológia hibájából fakad:
                <cite>"Az AI‑világ nem technológiai, hanem élménybeli káosz: minden modell más szabályok szerint működik, másra érzékeny, másra allergiás. A felhasználó pedig csak annyit lát, hogy hol működik valami, hol nem. A kupleráj épp ezt a káoszt szervezi renddé."</cite>
                Az utolsó mondatban érezni némi disszonanciát, mert a <i>kupleráj</i> szó jelenthet nagy rendetlenséget, zűrzavart, szervezetlenséget, amennyiben nem a prostitúciós intézményt értik alatta.
                <br>
                Úgy gondolja a Copilot, hogy a tájékozatlan olvasónak segítene megérteni, hogy miért nem létezik még AI‑aggregátor, miközben a technológia már adott:
                <cite>"Hogy miért nincs még AI‑aggregátor? Mert a nagy szolgáltatók mind saját várat építenek, saját szabályokkal, saját kapuőrökkel. Nem érdekük, hogy a modelljeik egymással beszélgessenek. A felhasználónak viszont igen."</cite>
                <br>
                Részletesebben fejtené ki a <i>nem egységesek a szabályok</i> állítást:
                <cite>"Mert nem egységesek a szabályok: egyik AI túl óvatos, a másik túl engedékeny, a harmadik meg egyszerűen nem érti, mit akarok."</cite>
                <br>A következő reflexióval kötné vissza a metaforát a valós élményhez:
                <cite>"A három válasz három különböző világból érkezett, három különböző hangon. Pont ez a baj és pont ez a lehetőség: a kuplerájban mindháromnak lenne helye, csak épp rendben, nem szétszórva."</cite>
                <br>
                Azt mondja, hogy nem tisztáztam kellő mértékben az MI és AI kérdését, de szerintem jó úgy, ahogy van. Csavarna egyet a <i>bent ül a nappaliban a technológa</i> szövegen, de ezzel sem értek egyet. Aztán meg kellett emésztenem azt a furcsaságot,
                amikor egy <i>LLM</i> (Large Language Model) hiányolja az írásomból a megszokott <code>pince.eu</code>-s csípősséget…
              </p>
            </details>
          </p>
        </div>
        <div class="box-text">
          <p>
            <b>Gemini (Google)</b>
            <br>
            Érdekes javaslatokkal él az AI-nek ez a változata is, amiket ennek ellenére nem fogok beépíteni a saját szövegembe, de említésre méltóak.
            <details>
              <summary>Részletek</summary>
              <p>
                Ilyen bölcs gondolatokat olvasva fogok elsárgulni az irigységtől:
                <cite>"A kupleráj-metaforát tovább fűzve: egy jó háznak védelemre van szüksége. Az AI-strici világa nem veszélytelen."</cite>
                <br>
                <cite>"Mi történik, ha a "lányok" (az ügynökök) elkezdenek félrebeszélni, vagy ha a kuncsaft megpróbálja kijátszani a Madamot (prompt injection)."</cite>
                <br>
                <cite>"A biztonság itt nem IT-szakkifejezés, hanem a 'rend fenntartása'. Aki nem fizet, vagy aki tönkreteszi a lányokat, azt ki kell tenni a házból."</cite>
                <br>
                Felülmúlhatatlanul őszinte gondolat a Geminitől:
                <cite>"Jelenleg a legnagyobb stricik (OpenAI, Google, Microsoft) uralják a piacot."</cite>
                <br>
                Honnan vesz ilyeneket egy <i>LLM</i>:
                <cite>"Ez a 'strici-függetlenségi nyilatkozat'. Nem függsz a nagy hálózatoktól, saját lányokat nevelsz a pincében. Olcsóbbak, talán kicsit butábbak, de csak neked dolgoznak, és nem jelentik le a kuncsaftot a központnak."</cite>
                <br>
                Gondol a szakmabeli olvasókra, és a következő műszaki lábjegyzetet javasolja, merthogy ez adna egyfajta használati útmutatót az ifjú titánoknak, akik tényleg meg akarják csinálni:
                <cite>"Madam = LangChain / CrewAI; Lányok = GPT-4o, Claude 3.5 Sonnet API-k; Gebin = Revenue share modell"</cite>
              </p>
            </details>
          </p>
        </div>
        <div class="box-text">
          <p>
            <b>ChatGPT: Claude 3.5 (Anthropic)</b>
            <br>
            A jól felépített <i>AI-kupleráj metafora</i> mellett méltatja a szöveg izgalmas vizuális és koncepcionális ötleteit, majd elemzésben burkoltan tesz javaslatot a szöveg fejlesztésére.
            <details>
              <summary>Részletek</summary>
              <p>
                A meglévő anyagban nagyszerű kiindulópont a madam szerepe, de részletes kifejtésre vár:
                <cite>"hogyan működik a digitális madam intelligens moderátorként, milyen szempontok alapján választ AI-ügynököt egy adott kéréshez, és mi a köztük lévő hierarchia, ha több AI-ügynök is feladatot kap egyszerre."</cite>
                <br>
                Szerinte ezek nemcsak technikai szinten érdekes kérdések, hanem filozofikusan is rezonálhatnak a <i>rend a káoszban</i> gondolattal, ami a <code>pince.eu</code>-n is erősen jelen van. (Ügyesen tereli a szót az ötletek kibontása felé, amin pedig nem akarom fárasztani magamat,
                hiszen ezt a melót valamelyik AI-ra bíznám.)
                <br>
                Aztán azt mondja a ChatGPT, hogy <cite>"a kupleráj-metafora egyik legnagyobb ereje az emberi interpretáció: egyik verset ír, a másik kódot fejt. Ezt tovább viheted úgy is, hogy minden AI-ügynöknek saját <i>jellemet, specialitást és dialektikát</i> adsz — szinte mint karaktereket egy színdarabban vagy novellában.
                Ez illik a pince.eu stílusához, ahol a narratíva és a személyesség egyaránt hangsúlyos."</cite>
                <br>
                Erre kéne gombot varrnom?
                <br>
                Így folytatódik az elemzés: <cite>"A meglévő AI-strici alapanyag már tartalmaz erős képeket és narratív vázat, amelyet tovább lehet építeni témán belüli alrovatokkal: AI-ügynök portrék, madam naplója, kuncsaft történetek. Ezek mind erősítik a központi metaforát, és lehetőséget adnak a közönség számára, hogy ne csak olvassa, hanem <i>belakja</i> ezt a világot."</cite>
                <br>
                Nem vitás, ez tényleg dolgoztatni akar.
              </p>
            </details>
          </p>
        </div>
        <div class="box-text">
          <p>
            Hegyekben az észrevételek, javaslatok. Segítőkész jószág ez az AI, de ezzel a gondolatkísérlettel a történet most befejeződik, én meg békésen levonulok a borospincébe, és töltök magamnak valamit. Hogy hordóból vagy tartályból, azt még nem döntöttem el – kérdezzek meg egy AI-t?
          </p>
        </div>
      </div>
      <div class="box">
        <div class="box-text">
          <p>
            Figyelemre méltó körülményként számolok be a <i>Gemini (Google)</i> készséges hozzáállásáról, mert roppant szívélyesen, kérés nélkül gyártott illusztrációt a témához (többet is).
          </p>
        </div>
        <div class="slideshow-instance" id="dia1">
          <div class="slides-inner"></div>
          <a class="prev">&#10094;</a>
          <a class="next">&#10095;</a>
        </div>
      </div>
    </div>
  <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>
<script src="/dia.js"></script>
<script>
const diaData1 = [{src: "digit-kupi1"},{src: "digit-kupi2"}];

window.addEventListener('load', () => {
  new Slideshow('#dia1', diaData1);
});

</script>
