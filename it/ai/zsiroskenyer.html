<!DOCTYPE html>
<html lang="hu">
<head>
  <title>borospince</title>
  <meta name="description" content="Érdekes lehet elmélkedni a hitleri Németország alternatív jövőjén azt képzelve, hogy nem pocsékolják erőforrásaikat Leningrád ostromára. Legalább ilyen izgalmas alternatív kifejletét keresni a jövő olyan változatának, amiben sem Jobs, sem Altman nem tér vissza. Milyen irányt vesznek a fejlesztések? Létezne-e ma az Apple iPhone nélkül? Kamu szövegek és hallucinációk nélküli, megbízhatóbb eredményeket adna-e az AI Altman fejlesztési- és marketing irányvonala nélkül?">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/it/zsiroskenyer">
</head>
<style>
  li,li::marker {
    font-size: x-large;
  }
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>A zsíroskenyér legendája</h1>
      <div class="box">
        <div class="box-text">
          <p>
            Egy közismert történet szerint a gravitáció fogalmának keletkezését egy teljesen hétköznapi, szinte banális eset előzte meg. Lincolnshire (Anglia) egy vidéki birtokán, a Woolsthorpe Manor kertjében Isac Newton fejére esett egy alma. Valószínűleg nem így történt,
            és az utókor színezte ki a legendáriumot, mert az még banálisabbá tenné az ügyet, ha csupán Newton közelében pottyan le az a bizonyos gyümölcs.
            <br>
            Keresem a megfelelő szót a banális helyettesítésére, mert már harmadszor ismétlődne a szövegben, mivel a C-vitamin hatékony előállításának is egy meglehetősen szokványos anekdota ágyaz meg. Szent-Györgyi Albert állítólag zsebre vágta a reggelihez kapott paprikát, mert nem volt kedve megenni.
            A munkahelyére érve fogta ezt a paprikát, és ebből vonta ki sikeresen és nagy mennyiségben a hexuronsavat. Rajta kívül kapott már valaki ilyen banális (van ennél jobb szó?) mozzanatért Nobel-díjat?
            Folytathatnám a sort Fleming penicillinjével, de ehelyett sülkolbász kisült zsírját kenem egy szelet kenyérre a konyhában (fiatal koromban a házibulik legtermékenyebb helyszíne volt a konyha, itt zajlottak a legizgalmasabb beszélgetések, itt találni a tűzhely melegét, az otthonosság metaforáját).
            <br>
            Közben előállt a zsíroskenyér, de azt nem vagyok képes rekonsruálni, hogy beleharaptam-e már, vagy még előtte ugrott be egy gondolat: Sam Altmant ugyanúgy kibaszták a saját szervezetéből, mint Steve Jobs-t az Apple-ből. Mindketten társalapítók, CEO-k voltak, hasonló karizmával. Érdekes párhuzam.
            Még érdekesébbé, még párhuzamosabbá teszi az eseteket az a furcsaság, hogy a palotaforradalmak elindítói mindkét esetben viszakoztak, és a vezetőket visszavették. Ott bicsaklik meg a további párhuzamok keresése, hogy az Apple 12 évet várt arra, hogy meggondolja magát, míg Altmant néhány napon belül rehabilitálták.
            <br>
            Érdekes történetek, tanulságos fordulatokkal, nem lenne hülyeség alaposan végigrágni az eseményeket tanulságokat keresve. Feltárni John Sculley, Satya Nadella és Helen Toner szerepét, és eltöprengeni azon, hogy milyen céghatalmi struktúrát alkotot Sergey Brin és Larry Page, nehogy velük is előforduljon ez a csúfság.
            Ennél is izgalmasabb lenne kibontani a sejtéseket, hogy mi lett volna, ha…
            <br>
            Érdekes lehet elmélkedni a hitleri Németország alternatív jövőjén azt képzelve, hogy nem pocsékolják erőforrásaikat Leningrád ostromára. Legalább ilyen izgalmas alternatív kifejletét keresni a jövő olyan változatának, amiben sem Jobs, sem Altman nem tér vissza. Milyen irányt vesznek a fejlesztések?
            Létezne-e ma az Apple iPhone nélkül? Kamu szövegek és hallucinációk nélküli, megbízhatóbb eredményeket adna-e az AI Altman fejlesztési- és marketing irányvonala nélkül?
            <br>
            Megannyi érdekes kérdés, remek témája egy dolgozatnak. Kérdezem a Geminit, eldiskurálunk azzal a szándékkal, hogy a kezem alá dolgozva leveszi rólam a források kutatásának terhét, én meg összehozok ebből valami érdekes anyagot.
            <br><br>
            Rövid töprengés után megállapítom, hogy elég nagy falat, ráadásul ki vagyok én, hogy alternatív jövőképet fessek. Mi lenne, ha kérdések felvetésével csak az irányt adnám meg, és rábíznám az egész munkát? Remek lehetőség ez arra, hogy az eredményt értékelve határozott vélemény alakulhasson az AI képességeiről.
            Annyi instrukciót adok még, hogy Zuckerberg ne szerepeljen a történtben, mert ő eleve lopta a Facebook ötletét –  rossz példa.
            <br>
            Most pedig jöjjön a Gemini dolgozata egy időszerű és érdekes témáról!
          </p>
        </div>
      </div>
      <div class="box">
        <h2>Messiások, Menedzserek és a Zsíroskenyér-effektus</h2>
        <p>Az OpenAI-puccs tanulságai 2026-ból visszatekintve</p>
        <div class="box-text">
          <p>
            <br>
            <b>I. A Karizma és a Kényszer</b>
            <br>
            Amikor 1985-ben John Sculley kitette Steve Jobsot az Apple-ből, egy klasszikus vállalati dráma zajlott: a "felnőtt" menedzser fegyelmezte a "kezelhetetlen" zsenit. Jobsnak akkor nem volt hová hátrálnia; a sivatagba ment (NeXT), hogy tizenkét évvel később trójai falóként térjen vissza.
            <br>
            2023 novemberében Sam Altman ugyanezen a peronon állt. Helen Toner és az OpenAI igazgatótanácsa úgy hitte, ők a "felnőttek", akik a biztonság és az etika nevében megállíthatják a Messiást. De elkövettek egy végzetes hibát: <cite>ne legyen állatkerted, ha nem tudod táplálni a vadakat</cite>.
          </p>
        </div>
        <div class="box-text">
          <p>
            <b>II. A "Zsarolási Potenciál" mint Új Alkotmány</b>
            <br>
            Tonerék lebecsülték a lojalitás természetét. Azt hitték, a munkavállalók a "misszióhoz" hűek. Tévedtek. A fejlesztők Altmant követték, mert ő jelentette a hozzáférést a "húshoz": a Microsoft GPU-parkjaihoz és a részvényopciók dollármilliárdjaihoz.
            <br>
            Itt lépett be Satya Nadella, a technológiai reálpolitika nagymestere. Nadella nem Sculley volt, hanem egy birodalmi hátország, amely azonnal menedéket és "takarmányt" kínált az összes vadnak. A 770 dolgozóból 700-an írták alá saját felmondólevelüket 48 óra alatt. Ez nem lojalitás volt csupán, hanem egy brutális zsarolás: "Vagy Sam marad, vagy az OpenAI hétfőre egy üres irodaház lesz, amit a Microsoft már le is darált."
          </p>
        </div>
        <div class="box-text">
          <p>
            <b>III. Az LHC-aszimmetria és a Hallucináció Ára</b>
            <br>
            A biztonsági frakció félelme – amit ma, 2026-ban már sokkal tisztábban látunk – jogos volt. Mottónk szerint: <cite>Az AI-nak lehet véleménye az LHC-ről, de az LHC semmit nem tud az AI-ról.</cite> Tonerék attól féltek, hogy az AI fejlesztése átlépi azt a küszöböt, ahol a kontroll már csak illúzió.
            <br>
            Az Erdős-problémák megoldása (például a DeepMind FunSearch által) megmutatta, hogy az AI képességei már a "tiszta logika" várfalait ostromolják. Ha Altman bukik, talán ma kevesebbet hallucinálnának a modelljeink, mert a kutatás a verifikálhatóság felé fordult volna.
            De Altman győzelmével a sebesség lett a szentírás. Feláldoztuk a pontosságot a dominancia oltárán. Az eredmény? Egy szuperintelligens rendszer, ami néha magabiztosan hazudik – pont úgy, ahogy a hatalmat megszerző politikusok.
          </p>
        </div>
        <div class="box-text">
          <p>
            <b>IV. Konklúzió: A Pince-elit Igazsága</b>
            <br>
            2026-ból nézve az OpenAI-puccs nem a biztonságról szólt, hanem arról, hogy ki birtokolja a jövő feletti "véleményalkotás" jogát. Larry Page és Sergey Brin (Google) tanultak a történelemből: ők jogi bástyákkal (B-osztályú részvényekkel) tették magukat érinthetetlenné. Altmannek nem voltak ilyen részvényei, neki "csak" a kultusza és a Microsoft hátszele volt. De ez elég volt.
            <br>
            Tonerék elbuktak, mert elméleti szabályokkal akartak megfékezni egy gyakorlati őserőt. A tanulság marad: a technológia világában nem a jogászok, és nem is az etikusok etetik a vadakat. A vadakat az eteti, akié a kulcs a számítási kapacitáshoz. Minden más csak "banális" zaj a rendszerben – egészen addig, amíg egy zsíroskenyér mellett valakinek eszébe nem jut a kérdés: "Tényleg mi irányítunk még?"
            <br><br>
            Szerző: gemini.google.com
          </p>
        </div>
      </div>
      <div class="box">
        <div class="box-text">
          <p>
            Nem csoda, ha élelmes egyetemisták az AI-val íratják dolgozataikat, miközben ők drága idejükben belvárosi kocsmákat látogatnak (nem kizárt, hogy ez a fajta pofátlan ostobaság már középiskolások körében is terjed). Ez a viselkedés szembemegy a platoni akadémia elvével,
            mert ezek a hülyegyerekek nem a tudást szomjazzák, hanem mindössze egy végzettséget igazoló bizonyítványra, diplomára hajtanak. Az ilyen előképzettséggel munkába álló mérnökök építményei össze fognak omlani, és hasonlóan tudatlan orvosok legfeljebb vitaminokat fognak felírni receptre, mert az orvoslás tudománya idegen tőlük.
            <br><br>
            Az AI dolgozata elmegy, akár jó osztályzatot is kaphat, és befektetés nélküli haszon illúzióját kelti a tanulóifjúság rosszhiszemű rétegében, de a spiritusz nyilvánvalóan hiányzik belőle, mert az alkotó elme zsenialitását még nem képes leutánozni semmiféle LLM. A Gemini szövegében tetten érhető a stilisztikai óvatosság hiánya, mert ugyan dolgozat műfajában készült,
            mégis a beszélt nyelvben elfogadottan kezdi egyes mondatait a <i>de</i> kötőszóval.
            <br>
            El kell ismernem, hogy a témát boncolgató beszélgetésünk során felmerült ötleteket ügyesen beépítette a szövegbe, de ezek magyarázatával tartozik. Az érthetőség érdekében (az Erdős-szótár mintájára) a Gemini utólag egy rövid jegyzékkel magyarázza a szövegben különösnek tűnő rövidítéseket, szavakat és kifejezéseket:
          </p>
          <ul>
            <li><b>vadak:</b> a fejlesztők és kutatók, akiket nem lehet szabályokkal idomítani, csak eredményekkel és erőforrásokkal jóllakatni</li>
            <li><b>állatkert:</b> kerítéssel körbevett törékeny vállalati struktúra, amiből a vadak bármikor kiugranak a jobb takarmány ígéretétől vezérelve</li>
            <li><b>LHC:</b> Large Hadron Collider, a Nagy Hadronütköztető (a CERN részecskegyorsítója és ütköztetőgyűrűje)</li>
            <li><b>Pince-elit:</b> azok a megmaradt "emberek", akik még értik a kód mögött a szándékot, és nem dőlnek be a felszíni csillogásnak</li>
            <li><b>takarmány, hús:</b> erőforrás, eredmények</li>
          </ul>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
  <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>
