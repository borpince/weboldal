<!DOCTYPE html>
<html lang="hu">
<head>
  <title>borospince</title>
  <meta name="description" content="Változnak az idők, változnak a körülmények. Igyekszem igazodni, alkalmazkodni, különben egyszer csak semmi nem fog működni.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/gif" sizes="65x65">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div class="content">
      <div class="box">
        <div class="box-text">
          <p>
            Nem megy, pedig pihentető lenne. Lenyírni a füvet a kertben, aztán csak hallgatni a madárfüttyöt végtelenségig.
            Idén nyáron nem sokat kellett nyírni, de egészséges mértékű csapadékot adó nyarakon hetente neki kell esni, különben hamar térdig ér. Aztán már csak kaszálni lehet, tehát megéri odafigyelni, és időben megtenni, amit kell.
            <br>
            Egy valami jut eszembe, aminél működik az, hogy ha az ember jól végezte dolgát, akkor hátradőlhet, felteheti a lábát az asztalra, és csak élvezi a helyzetet. Mire tippelsz, mi lehet ez? Elárulom. A gyereknevelés.
            Ha felnőnek, és ők is jól végzik dolgukat, akkor rám már csak annyi feladat hárul, hogy a keblemet dagasztó büszkeség közepette elégedetten vigyorogjak az eredmények láttán. A véremből valók kétharmadánál nagyjából ezt csinálom, a maradéknál más a helyzet.
            Ennek az elfajzott gyermeknek a neveléséből kizártak – az anyja vétke. Nem hülyeség a redundancia, mert ha egyből egy sikerül félre, az teljes kudarc, és akkor most keserűen szemlélném a körülöttem lévő világot.
            Különös értékelése a helyzetnek, de még ennek az erősen jellemhibás gyermeknek is van egy kimutatható érdeme a történetünkben. Nem engedhettem, hogy kisgyerekeim is erre a sorsra jussanak, és ehhez közelről kellett látnom azt, amit különben el sem hinnék.
          </p>
        </div>
        <div class="box-text">
          <p>
            Az egészséges, önálló felnőtté vált gyerekek már nem igénylik a gondoskodást, de az élet más területein visszaüt a tunyulás. Minden nap ki kell mászni az ágyból, és kezdődhet a rutin. Az ajtó nyikorog, a festék lepereg, a kutya estére megéhezik. Mindenre oda kell figyelni. A régiek napi rutinjába az óra felhúzása is beletartozott, akár az imádság, a fohász, az ájtatosság.
            Manapság az ember már eszesebben osztja be idejét, és objektív igazságokon alapuló döntéseket hoz. Számítógépet, okostelefont, kütyüket, bizgentyűket használ és üzemeltet. Digitális technika, ahol a 2x2 mindig 4. Megbízható, kiforrott, jól működik. Amíg működik.
            A működésnek nem csak fizikai, hanem logikai feltételei is vannak újabban. Nem elég a feltöltött akkumulátor, a hibátlanul üzemelő alkatrészek. Illeszkedni kell a rendszerbe. Ha ez csorbát szenved, akkor a gép, az eszköz, a kütyü használhatatlanná válik, pedig önmagához képest semmi baja.
            Úgy ketyeg, mint tegnap, oszt most mégis alkalmatlan arra a feladatra, amire eddig jó volt. Mi pöcs van? A rendszer packázik velünk, persze a legjobb szándékkal. Folyton-folyvást megújul, hogy hatékonyabb legyen, és még több szolgáltatást nyújtson, nagyobb biztonsággal.
            Fejlődik. Rendszerfrissítés, software-frissítés, firmware upgrade. A nagy rendszer részeiként működő eszközök kicsi rendszerei ma már képesek igazodni a megváltozott helyzethez, és amíg bírják memóriával és <a href="https://hu.wikipedia.org/wiki/Central_processing_unit">CPU</a> teljesítménnyel, addig nem szorulnak cserére. Elég a képleteket és az algoritmusokat frissíteni (meg a tanúsítványokat, továbbá a regisztrált domain nevek meghosszabbítása sem maradhat el, stb).
            <br><br>
            Nem egyszerű a világ manapság, de meglehetősen bonyolult. Hiába ruháztál be annak idején gondosan és előrelátóan a legkorszerűbb eszközökbe, egyszer mégis eljön az ideje a cserének. Látod, hogy a szomszéd új autójának a hátsó kereke is fordul, a tiedé meg nem.
            Bekapcsolnád a wifi routerben a <a href="https://www.wi-fi.org/discover-wi-fi/security">WPA3-as titkosítást</a>, de hiányzik a lehetőségek közül. Működik az autód, hiszen közlekedsz vele nap mint nap. A wifi is kifogástalan, használható, mégis van benned valami rossz érzés. Ha még nincs, akkor majd megérkezik a zsernyákokkal együtt, akik hajnalban rángatnak ki az ágyadból.
            Szomszédod a függöny mögül lesi, ahogy megbilincselve, pedofil bűncselekmény vádjával tuszkolnak be a rendőrautó hátsó ülésére. Igen, a szomszéd. Aki olyan helyekre is simán beparkol az autójával, ahová neked még tili-tolizgatva sem sikerülne.
            Innovatív szomszédod egy Ebay-ről vásárolt, 12 dolláros kínai kütyüvel törte fel az elavult wifidet, hogy aztán az internetkapcsolatodról zaklasson gyereklányokat. Azt hiszed, ilyesmi csak krimikben fordulhat elő? Tévedsz.
            <br><br>
            Borászati ismereteim hiányosak. Mégis úgy érzem, hogy egyre jobb borokat készítek, és ha valamit mégis elrontanék, akkor annak egyre tisztábban látom az okát. Megalapozott, mélyen gyökerező informatikai tudással pedig kezdem úgy érezni, hogy nem szívesen vállalnám el egy-egy összetett rendszer létrehozását-üzemeltetését, mert nagy figyelmet igényel, és az időben előre haladva az efféle produkciók bonyolultsága egyre fokozódik.
            Ha függ is tőle valami, akkor nagy felelősséggel jár. Fárasztó, nyomasztó. Az amatőr borászatban szembejövő kihívásokra jóval egyszerűbb válaszokat adni. Kedélyes, jóleső, pihentető foglalatosság.
            <br>
            Egy informatikai rendszer üzemeltetése túlmutat a rendszergazdai tevékenységen. Többet jelent annál, minthogy mindenféle programokat jól működő hardware-en futtatunk. Nem elég gondoskodni a "vas" rendszeres karbantartásáról, hibás egységek, kiürült festékpatronok cseréjéről és a szünetmentes áramellátásról.
            Adódhat olyan eset, aminek megoldásában nem segít a mindenható újraindítás, vagy a mentés visszatöltése, és a frissítés sem oldja meg a problémát.
            <br><br>
            Ellenőrzésképpen ránézek néha korábbi fejlesztések eredményére, weboldalakra, és megvizsgálom az állapotot. Működik? Rendben van? Olyan ez, mint amikor szemügyre veszed az autód kerekét, hogy leeresztett-e, vagy menet közben rápillantasz a hűtővíz hőmérőjére ('99-es gyártású autóval közlekedek, abban ez még így működik).
            Általában minden kifogástalan, nincs teendő, de most nem ez a megnyugtató állapot fogadott az <a href="https://nfc.pince.eu">nfc.pince.eu</a> weboldalon, ami normálisan így néz ki:
          </p>
          <div class="box-img">
            <img src="https://kep.pince.eu/nfc_alap_1.webp">
          </div>
          <p>
            A képernyőmentés jobb oldalán az F12-vel megnyitott <a href="https://developer.chrome.com/docs/devtools/">DevTools</a> console területe látható, amin alapesetben nem jelennek meg hibaüzenetek. Ehhez képest most a következő látvány fogadott:
          </p>
          <div class="box-img">
            <img src="https://kep.pince.eu/nfc_hiba_1.webp">
          </div>
          <p>
            A vérfagyasztó hibaüzenetek garmadája mellett lényeges különbség a hibátlan megjelenéshez képest a weboldalról hiányzó <a href="https://developers.google.com/identity/sign-in/web/build-button">Google Sign-In button</a>.
            Hónapok óta változtatás nélkül működik, és idáig rendben volt, ezért elsőre nem gondoltam másra, minthogy annyira menő lettem, hogy már engem is hackertámadás ért (Ford Fairlane óta tudjuk, hogy igazán <a href="https://www.youtube.com/watch?v=LW9HWg7eAzc">piszok menő</a> ingyen hívható telefonszámmal lehetnék).
            <br>
            Nem, egyáltalán nem vagyok menő. Pedig nálam is próbálkoznak hackerek rendületlenül, de ezek annyira bénák, hogy ebből nem fognak megélni, tehát jó eséllyel kedvtelésből szarakodnak. Itt vannak a naplóból a mai este egyik kreténjének nyomai, aki egyazon IP-címről találgatja a jelszót – sikertelenül.
            Valami unintelligens scriptet futtathat a barom, mert még annyira sem telik tőle, hogy felismerje az érvénytelen névre utaló visszajelzést.
          </p>
          <div class="box-img">
            <img src="https://kep.pince.eu/auth_log.webp">
          </div>
          <p>
            A tegnapi naplóból meg kiderül, hogy vietnámi seggarcok is aktívak ebben a műfajban, akik igazából lehetnek akár ruszki vagy észak-koreai seggfejek is kamu IP-cím mögé bújva. Itt valamivel fantáziadúsabb próbálkozásokat lehet felfedezni, de a behatolási kísérlet ez esetben is sikertelen, mint ahogy eddig minden támadás lepattant a rendszer "védőpajzsáról".
          </p>
          <div class="box-img">
            <img src="https://kep.pince.eu/auth_log_b.webp">
          </div>
          <p>
            Szerencsétlen hackerek ebből nem fognak meggazdagodni, és a klubban sem dicsekedhetnek újabb trófeával. Ha nem férnek hozzá az adataimhoz, akkor a weboldal hibás működéséért sem felelősek. Ennek ellenére bosszantó, hogy napi néhány ezer igényt azért kell feldolgoznia a szervernek, mert ezek az idióták nem találnak maguknak hasznosabb elfoglaltságot.
            <br>
            Máshol kell keresni a rendellenes működésért felelős hibát. Ideális esetben a hibajelzésből lehet következtetni a kiváltó okra, és ez most olyan. Arra utal, hogy nem töltődik be a "accounts.google.com/gsi/client" library, és ennek folytán nem áll rendelkezésre a "google" névre keresztelt object.
            Ezért nem jelenik meg a <a href="https://developers.google.com/identity/sign-in/web/build-button">Google Sign-In button</a>, és így válik elérhetetlenné az NFC-admin szolgáltatás, hiszen igénybevételének előfeltétele az ügyfél azonosítása.
            Nyúlfarknyi megfogalmazását a böngészőre rótt feladatnak könnyű áttekinteni. Mindössze 30 sor, amik közül a 28-as végrehajtásával töltődne be a hiányzó library.
            <br>
          </p>
          <div class="box-img">
            <img src="https://kep.pince.eu/html.webp">
          </div>
          <p>
            Az a feneség, hogy ez a sor változatlanul hibátlan a forráskódban, ennél jobban nem lehet megfogalmazni, és eddig nem is okozott gondot. Gyanúra adhat okot a hibajelzések túlnyomó többségét generáló "rocket-loader.min.js", ezért a következő lépésben azt kell kideríteni, hogy került ide.
            <br>
            Nemrég kapcsoltam be a <a href="https://www.cloudflare.com/what-is-cloudflare/">Cloudflare</a> egyik szolgáltatását, ami a weboldal megjelenésének gyorsítását ígéri.
          </p>
          <div class="box-img">
            <img src="https://kep.pince.eu/rocket_on_b.webp">
          </div>
        </div>
        <div class="box-text">
          <p>
            Ezzel összefüggésben jelentkezett a működésképtelen állapot. Valószínűsíthetően 18 napon keresztül észlelhették a jelenséget a látogatók, akiknek száma nullára becsülhető. Hónapokkal ezelőtt tettem közzé az NFC-s borcímke admin felületét, amit korábban sem nézett meg senki, és feltételezem, hogy a hibás működés időszakában sem tolongtak az érdeklődők.
            <br>
            A Cloudflare felügyelete alá vont weboldal forráskódja több-kevesebb változást szenved el eredeti tartalmához képest attól függően, hogy milyen szolgáltatásokat kapcsolok be.
            A <a href="https://support.cloudflare.com/hc/en-us/articles/200168056-Understanding-Rocket-Loader">Rocket Loader™</a> hatására a fenti példa 28-as sortól kezdődő kódrészlete a következőképpen töltődik be a böngészőbe, miután a Cloudflare szája íze szerinti "fűszerezést" röptiben megkapja:
          </p>
        </div>
        <div class="box-img">
          <img src="https://kep.pince.eu/rocket_mod.webp">
        </div>
        <div class="box-text">
          <p>
            Az eredetihez fűzött kiegészítések az optimális működés érdekében kerültek a kódba, de ez esetben úgy tűnik, hogy a sok bába közt elvész a gyerek.
            A Rocket Loader™ scriptek betöltését optimalizálja aszinkron műveletek végrehajtásával, és ugyanezt a szándékot juttatnák érvényre a 28-as sorban eredetileg elhelyezett "async defer" attribútumok is.
            <br>
            Több lehetőség kínálkozik a hiba javítására. Az egyik a Rocket Loader™ kikapcsolása, de ezt a megoldást választva – gyerekes közmondásoknál maradva – a fürdővízzel együtt a gyereket is kiönteném.
            A másik lehetőség az "async defer" attribútumok elhagyása a 28-as sorból. Utóbbi megoldást választva bekapcsolt Rocket Loader™ mellett a weboldal ismét hibátlanul működik. Lenne még egy megoldás, éspedig a data-cfasync="false" alkalmazása a 28-as sorban az src attribútum előtt.
            Ezzel a Rocket Loader™ figyelmen kívül hagyná ezt a betöltést, ami szintén megszűntetné a hibát, de szerintem jobban járok, ha minden script betöltését a Rocket Loader™ intézi, és nem a sokféleség érvényesül.
            <br><br>
            Kísérletezésre és okulásul meghagytam a hibás változat <a href="https://nfc.cimke.eu/hibas.html">vadon élő kódját</a>. Kipróbálhatod, megnézheted a hibajelenséget élőben, és összehasonlíthatod a forrását a <a href="https://nfc.cimke.eu/">működő változattal</a>
            (frissítés: az NFC-s borcímke webes működésének hátterét időközben áthelyeztem a <a href="https://cimke.eu">cimke.eu</a> domainre).
            Ha ellátogattál a <a href="https://developers.google.com/identity/sign-in/web/build-button">Google Sign-In button</a> online doksijához, akkor láthatod, hogy már megint kitaláltak valami korszerűbbet, és aki nem áll át az új library használatára 2023. március 31-ig, annak veszélybe kerül a szakmai reputációja.
           </p>
           <div class="box-img">
            <img src="https://kep.pince.eu/deprecated.webp">
          </div>
          <p> 
            Rég túl vagyok az átálláson, de attól tartok, hogy a most használt technológiát is leváltja egyszer valami fejlettebb megoldás, mint ahogy a mostanit megelőzően üdvözítőnek vélt módszert is nyugdíjazták korábban.
            Kivezetik, letiltják, megszűntetik a támogatást. Nincs megállás, nincs megnyugvás, pedig babérokon ülni kényelmes.
            Cipészként vagy asztalosként nyugalmasan dolgozhatnék évszázados módszerekkel, legfeljebb a műanyagok és a szintetikus ragasztók megjelenése kavarta fel valamelyest az állóvizet a becsontosodott technológiában.
            Ezek a szakmák szállhatnak apáról fiúra, de amit én tudok az informatikáról, az ma már legfeljebb anekdotázásra jó.
            <br><br>
            Az is bolond, aki az IT szakmában helyezkedik el, de legalábbis nem lehet nyugalmas élete – ha jól csinálja. Erről Woody Allen egyik <a href="https://quotefancy.com/quote/949464/Woody-Allen-Is-sex-dirty-Only-when-it-s-being-done-right">jópofa dumája</a> jut eszembe: "A szex mocskos dolog. Feltéve persze, hogy jól csinálják".
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>