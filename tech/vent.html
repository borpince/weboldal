<!DOCTYPE html>
<html lang="hu">
<head>
  <title>borospince</title>
  <meta name="description" content="Veszélyes világ ez, amiben a szén-monoxid sunyin tör az életünkre.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/gif" sizes="65x65">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="tech"></select>
      </div>
    </div>
    <div class="content">
      <div class="box-img">
        <img src="https://kep.pince.eu/vent_00_tabla.webp">
      </div>
      <div class="box">
        <div class="box-text">
          <p>
            Hiába a rengeteg, minden irányból tóduló figyelmeztetés, a természettudományos ismeretek, ha a szén-dioxid zárt térben észrevétlenül szorítja ki az éltető oxigént a levegőből.
            Nemrég a <a href="https://24.hu/belfold/2019/09/27/meghalt-szeko-jozsef-mohacs-polgarmestere/">mohácsi polgármester</a> is áldozatul esett a szüretet követő erjedési időszakban szokásos jelenségnek, amire most többen kapták fel a fejüket.
            Korábban hírből sem ismertem, de azt kell feltételeznem egy 1998 óta folyamatosan megválasztott városvezetőről, hogy van a fejében annyi tudomány, ami óvatossá teszi az őszi pinceműveleteket végezve.
            Nem is kell feltételeznem, mert a róla szóló <a href="https://hu.wikipedia.org/wiki/Szek%C3%B3_J%C3%B3zsef">Wikipedia-cikkből</a> kideríthetően nem volt iskolázatlan.
          </p>
        </div>
      </div>
      <div class="box">
        <div class="box-text">
          <p>
            Nálunk az első szüret és az azt követő szőlőfeldolgozás idején még <a href="/olv/igykeszult/padlo.html#:~:text=mindk%C3%A9t%20v%C3%A9ge%20nyitott">nyitva volt</a> a pincét az udvarral összekötő folyosó, és nem volt fedett a <a href="/olv/igykeszult/aknateto.html">pince előtti akna</a> sem. Az erjedés során keletkező CO<sub>2</sub> bokáig sem érhetett, mert a jól szellőző munkaterületről akadálytalanul kijutott az udvarra. Nem voltunk veszélyben.
            Ugyanilyen veszélytelenül telt a következő év szüreti szakasza, mert abban az évben <a href="/olv/elmaradt2021.html">lecsúsztunk a szőlőtermésről</a>, nem volt mit feldolgozni.
            <br>
            <br>
            Első alkalommal a Városhegy-dűlőből származó <a href="/borok/02.html">oportó</a> feldolgozásakor élesedett a veszélyhelyzet. Be is voltam szarva rendesen, mert nem akarok idő előtt kipusztulni. Bevezettem azt a szabályt, hogy mindig öngyújtóval megyünk le a pincébe, és ott teszünk egy próbát. Ha meggyőzően ég a láng a padló felett, akkor maradunk, különben menekülünk. Sokan a lépcső aljára állított, égő gyertyára esküsznek, de a paraffint égető gyertya büdös és kormol, míg a gázöngyújtó kevésbé.
            <br>
            Következő intézkedésként felszereltem az erre a célra őrizgetett ventilátort a befedett akna egyik ablakára, aminek gyártásakor kialakítottak egy alkalmas <a href="/olv/igykeszult/aknateto.html#:~:text=akna%20szell%C5%91ztet%C3%A9s%C3%A9hez%20beszerelend%C5%91-,ventil%C3%A1tor,-hely%C3%A9t%2C%20%C3%A9s%20nem">rögzítési helyet</a>. A szereléssel meg kellett várnom a <a href="/olv/igykeszult/lepcso.html">lépcső</a> elkészültét, amin már kényelmesen az ablak magasságába juthattam, és nem kellett az ingatag állványon szerencsétlenkednem egy ormótlan ventilátorral egyensúlyozva.
          </p>
        </div>
        <div class="box-img">
          <img src="https://kep.pince.eu/vent_01_P1060979a.webp">
        </div>
        <div class="box-text">
          <p>
            13 kiló, made in Germany, és Papst-motor hajtja. Miért van számomra nagy jelentősége annak, hogy hol gyártják, és milyen motorral működik? Azért, amiért az enni- és innivalók fogyasztásakor sem elégszünk meg annyival, hogy tápláló és egészséges legyen.
            Úgy szeretjük, ha finom is. A Papst-motor arról híres, hogy rendkívül egyenletes járású. Nem rázkódik, nem remeg. Ennek a tulajdonságnak akkor van különös jelentősége, amikor a venilátort felerősítem egy nagy felületű akusztikai membránként ható szerkezetre, jelen esetben az ablakkeretbe.
            Ez csatlakozik a fölötte lévő tetőhöz is, ami szintén membránként működhet. Ha ezeket a szerkezeteket folyamatosan rázná egy forgó motor, akkor annak hanghatását is nehezen viselném, és amiatt is aggódnék, hogy a rázkódás miatt valami egyszer elmozdul, kilazul, elválik.
            <br>
            Van kraft ebben a ventilátorban. 700 watt elektromos teljesítményt felvéve percenként 1100-at forog, és optimális körülmények között legalább 2000 m<sup>3</sup> levegőt mozgat meg egy óra alatt. A pince előtti akna levegőjét ezzel a teljesítménnyel nem egészen 1 perc alatt szívja ki, aminek helyére feltételezhetően normális CO<sub>2</sub> tartalmú levegő kerül. Bíztató az adatlapon olvasható "feuchts", mert arra enged következtetni, hogy ez a ventilátor nedves környezetben is helytáll, nem fog rozsdásodni.
            <br>
            Azért is van nagy bizodalmam a Papst-motorokban, mert a régi világban, amikor még nem létezett digitális hangrögzítés, akkor a profik <a href="https://www.1001hifi.com/uploads/1/2/5/6/1256385/4583741_orig.jpg">szalagos stúdiómagnóval</a> vették fel a hangzóanyagot. Ezekben is egy <a href="https://de.wikipedia.org/wiki/Hermann_Papst">Hermann Papst</a> szabadalom szerint készült motor tengelycsonkjához szorította a gumigörgő a szalagot, ezzel biztosították a rezgésmentes, egyenletes sebességű szalagtovábbítást, ami a rögzített anyag "nyávogásmentes" visszaadásának alapfeltétele volt.
          </p>
        </div>
        <div class="box-text">
          <p>
            Nem csak CO<sub>2</sub> elleni védekezésre jó a szellőztetés. Aki látott már nagynyomású mosót forróvízzel működni, az azt is látta, hogy szinte semmit nem lát abban a helyiségben, ahol a művelet zajlik. Rengeteg gőz képződik. Ennek hatékony elszívásához is kiválóan alkalmas a most kialakított ventilátoros szellőztető.
            <br>
            Nem ördögtől való a szőlő feldolgozásakor és a bor tárolására használt eszközök, edények forróvizes tisztítása. Nem egyszer hallottam már több szakembertől is, hogy a jó alapanyag mellett az eszközök fokozott tisztaságára is ügyelni kell ahhoz, hogy jó minőség álljon elő a végtermékből. Létezik olyan szemlélet, hogy "<i>a bor úgyis kiforrja magából a szennyeződéseket</i>", de aki erre alapítaná a minőséget, az lényegében a szerencséjére bízza az eredményt.
            Más területen is jobban járunk, ha nem a szerencse alakítja sorsunkat, hanem a szándékaink.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="temak.json"></script>
<script src="/fejezetek.js"></script>