<!DOCTYPE html>
<html lang="hu">
<head>
  <title>borospince</title>
  <meta name="description" content="Egy jól sikerült zsomp megkönnyíti a bor gravitációs fejtését.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/gif" sizes="65x65">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div class="left-side">
        <div id="bigyo">
          <div id="home" class="nav-link-wrapper" >
            <a href="/index.html"><span class="material-icons-outlined">&#xe88a;</span></a>
          </div>
          <table><tr><td id="holtart"></td></tr></table>
        </div>
        <select name="tech"></select>
      </div>
    </div>
    <div class="content">
      <div class="box">
        <div class="box-text">
          <p>
            <a href="/tech/vasvilla.html">Törkölykiszedő Vasvilla</a> után Pom Pom meséinek újabb reménybeli szereplője született meg a borospincében. Elképzelésem szerint általa egyszerűbbé, kényelmesebbé, gyorsabbá és hatékonyabbá válik a fejtés művelete.
            Eddig azért volt bonyolult, lassú és kényelmetlen, mert az előkészítéshez hozzátartozott egy raklap becipelése a pincébe. Ott ezt 6 ponton, két-két téglával alátámasztottam, amivel elegendő magasságba került ahhoz, hogy a ráállított dézsa csapja alá beférjen egy vödör.
            Elengedhetetlen az alátámasztás gondos kivitelezése, mert 200-300 kg közötti súlyt kell biztonsággal elbírnia, emiatt a téglák elhelyezése egy kicsit pepecselős.
            <br>
            Zsomp alkalmazásával ideiglenes emelvény helyett egy végleges "süllyesztmény" oldja meg a közvetlenül padlóra helyezett dézsa csapjának használhatóságát, amivel elmarad az alkalmankénti bonyodalom, raklap és téglák oda-vissza cipelése.
            További előny, hogy a padlón az emelvényhez képest 27 centivel alacsonyabbra kerül a dézsa, s ez kb. 150 literrel több bor kényelmes átfejtését teszi lehetővé tömlőn keresztül, gravitációs módszerrel.
            Ez testvérek között is legalább 15 vödörnyit jelent, s amilyen lassan folyik a tartály vékonyka csapjából a bor, ez jelentős időmegtakarítást is eredményez.
            <br><br>
            Itt az ideje a <a href="/borok/04.html">kékfrankos</a> fejtésének. Előtte hirtelen összehozom ezt a zsompot, mert herótom van a szokásos kényelmetlenségek miatt. Az építőipari tevékenységeket jellemzően rombolás előzi meg, nálam is így megy ez.
            Padlóburkolatot, ágyazati kőzúzalékot felszedni, félretenni, gödröt ásni. A raklap elhelyezése ehhez képest sétagalopp lenne, mégis a nehezebb végét fogom meg. Megéri? Egy zsomp nem kér enni, nem okoz gondot a tárolása, mozgatása, de tartósan növeli a pince komfortfokozatát. Hosszútávon mindenképpen megéri, és ha elkészül, akkor már abban a pillanatban – és persze attól kezdve folyamatosan – piszok jól fogom érezni magam. Az alkotás öröme is szempont, még egy ilyen apróság kivitelezésénél is.
            <br>
            Hová kerüljön, mekkora legyen, miből készüljön? Mélységét a vödör és a csap viszonya határozza meg. Szélessége megint csak a vödör méretéből adódik, viszont a hossz meghatározása ennél bonyolultabb. Biztosítani kell a vödör oldalirányú, billenésmentes elmozdításának lehetőségét.
            Ez a mozzanat akkor kap különös jelentőséget, amikor a színültig telt vödröt ki kell emelni a csap alól. A fal mellett nem szoktunk közlekedni, a sarokban meg pláne. Itt nem lesz útban, de van olyan szempont is, hogy a dézsa csapja nyúljon be a zsomp fölé, és legyen elegendő hely a tele vödör akadálytalan kiemeléséhez.
            <br>
            Miből készüljön? Adja magát a tégla, de ez csak annyi előnnyel szolgál, hogy a gödröt látványában egyneművé teszi környezetével. A téglafalak és a zsomp mellé helyezett, borral telt dézsa súlya folytán jelentkező földnyomással szemben az élére állított tégla nem ellenfél.
            Lapjára meg túl sok helyet foglalna – nem gazdaságos egy másfél vödörnyi gödörhöz képest. Fejtés során a bor óhatatlanul fröccsen-loccsan, ezért a gödör tisztíthatóságára is gondolni kell. Tégla, betonelemek tehát elvetve. Egy alkalmas méretű, könnyen tisztán tartható edény padlóba süllyesztése jelenti a jó megoldást.
            Körülötte megfelelő keresztmetszetű, betonnal kitöltött résekkel. Ez nem tűnik bonyolultnak, bár ember legyen a talpán, aki egy vödörnyi mélységű, kb. 20-30 literes edényt betonba akar ágyazni úgy, hogy az pont a megfelelő mélységbe kerül, vízszintes minden irányban, továbbá merőlegesen-párhuzamosan és pontosan illeszkedik az adott környezethez, a mélyedést övező padlóburkolathoz.
            <br>
            Be szoktam vonni tépelődéseimbe az asszonyt, mert lehetnek jó ötletei. Van ennek előnye is: több szem többet lát, megoszlik a felelősség stb.
            <br><br>
            Fogyasztói társadalmunk egyik templomában, egy nagyáruházban végeztük a szokásos bevásárlótúrát, amikor az én szemfüles hitvesem oldalba bök és a legalsó polcon elhelyezett portékára mutat:
            <br>
            – Ez jó lenne a zsomphoz.
            <br>
            Így, kijelentő módban. Elszaladtam egy vödörért, belepróbáltam, tökéletes. Én bambán elsétáltam volna mellette, de a jó szemű, éles eszű drágaságom azonnal felmérte a helyzetet. Egyrészt örvendetes, ha az embert ilyen jó képességű házastárssal ajándékozza meg a sors, másrészt kurva veszélyes. Nem szabad hibázni semmilyen téren...
            <br>
            Ettől kezdve gyorsan peregtek az események, csak a kivitelezés váratott magára. Ezt a remek vályút (eredetileg ételmelegítő edény) kell elhelyezni a pincében, padlósík alatt:
          </p>
        </div>
        <div class="box-img">
          <img src="https://kep.pince.eu/zsomp_00.webp">
        </div>
        <div class="box-text">
          <p>
            Mélyhúzott, rozsdamentes acél. Könnyen tisztán tartható, peremezett, van tartása. Masszív cucc. Ennek kell gödröt ásni, körbebetonozni, hozzá igazítani a padlóburkolatot és már kész is. Uccu neki!
          </p>
        </div>
        <div class="box-img">
          <img src="https://kep.pince.eu/zsomp_01_P1070587.webp">
        </div>
        <div class="box-img">
          <img src="https://kep.pince.eu/zsomp_02_P1070596.webp">
        </div>
        <div class="box-text">
          <p>
            Jelentős felhajtóerőt gyakorol a folyós állagú beton a belemélyesztett edényre. Elsőre néhány téglával ellensúlyoztam ezt az erőt, majd később a téglákat egy vödör vízre cseréltem.
            Egyszerűbb a vödröt mozgatni, mint téglákkal szarakodni, ráadásul a vödörben lévő víz különösebb műszerezettség nélkül is jól mutatja az edény helyes vagy helytelen beállítását.
            Ennél csak az lenne életszerűbb vizsgálata a helyes beállításnak, ha borral telt vödröt alkalmaznék a feladatra.
          </p>
        </div>
        <div class="box-img">
          <img src="https://kep.pince.eu/zsomp_03_P1070600.webp">
        </div>
        <div class="box-img">
          <img src="https://kep.pince.eu/zsomp_04_P1070608.webp">
        </div>
        <div class="box-img">
          <img src="https://kep.pince.eu/zsomp_05_P1070612.webp">
        </div>
        <div class="box-img">
          <img src="https://kep.pince.eu/zsomp_06_P1070647.webp">
        </div>
        <div class="box-img">
          <img src="https://kep.pince.eu/zsomp_07_P1070625.webp">
        </div>
        <div class="box-text">
          <p>
            A fejlesztés éles próbája még aznap délután megvolt. Akkor éreztük meg a kékfrankos tartályának csapjából eresztett mintán a <a href="/borok/04.html#:~:text=felfedezni%3A%0A%E2%80%93%20Ennek-,mosogat%C3%B3rongy,-szaga%20van.">mosogatórongy szagot</a>, késlekedésnek nem volt helye.
          </p>
        </div>
        <div class="box-img">
          <img src="https://kep.pince.eu/zsomp_08_P1070632.webp">
        </div>
        <div class="box-text">
          <p>
            A vályú oldalán körbefutó perem és a fölötte hagyott hely biztosítja egy teherhordó fedél ráhelyezésének lehetőségét, akár vágott téglás burkolattal, de ezzel majd akkor fogok foglalkozni, ha már nem lesz fontosabb, sürgősebb és jobb dolgom.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/fejezetek.js"></script>