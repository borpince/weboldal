<!DOCTYPE html>
<html lang="hu">
<head>
  <title>borospince</title>
  <meta name="description" content="">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/gif" sizes="65x65">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="tech"></select>
      </div>
    </div>
    <div class="content">
      <div class="box">
        <div class="box-text">
          <p>
            Mi lenne a helyes megítélése a penésznek? Ez függ a penész fajtájától és a megjelenés helyétől.
            Például gorgonzola, brie vagy camembert sajtok vizsgálatánál a penésznélküliség lenne furcsa. Más körülmények között jelenléte inkább nem kívánatos.
            Különben úgy vagyok ezzel, mint a kígyókkal. Nekem magyarázhatják, hogy a siklótól nem kell félni. Ha olyan, mint egy kígyó, akkor nem fogok barátkozni vele.
            Ahogy szelídnek mondott kutyát sem tartanék kisgyerek közelében, hiszen mégiscsak egy ragadozóról van szó, hatalmas szemfogakkal.
            Bármikor kiütközhet rajta az ösztönös viselkedés – jobb félni, mint megijedni. Randa dolog a penész. Egy borospincében meg ellenség. Nemes penész lenne? És ha mégse?
            Biztonságosabb nélküle. Az pedig kétségtelen, hogy egy penésszel szennyezett pincét nem lehet tisztának nevezni.
            <br><br>
            Ez a hozzá nem értő vélekedésem, ezért mielőtt nagyobb károkat okoznék egy helytelen döntéssel, biztosra menve megkérdeztem egy szakembert is,
            aki megerősített abban, hogy penésznek nincs helye borospincében.
          </p>
          <div class="box-img">
            <img src="https://kep.pince.eu/tuz_IMG_20230504_153551.webp">
          </div>
          <p>
            Irtottam már penészt spájzban, fürdőszobában, s ezeken a helyeken a meszelt falfelület a hipós (nátrium-hipoklorit) kezelést követően gyönyörűen kifehéredett.
            Most azonban azt a tanácsot kaptam, hogy a pincében semmi esetre se használjam ezt az anyagot.
            Felmerült ózongenerátor alkalmazása is, ami állítólag hatékonyan pusztítja az élő szervezeteket, tehát a penészt is.
            Azért vetettem el az ötletet, mert én is élő szervezet volnék, és engem sem kímélne, ha nem vagyok kellően elővigyázatos.
            <br>
            A gombák jellemzően a sötét, hűvös és nedves helyet kedvelik, ilyen körülmények között teljesednek ki.
            Most az a dolgom, hogy az életfeltételeiket oly mértékben tegyem kedvezőtlenné, ami pusztulásukat okozza.
            Világos, meleg és száraz. Ez pont az ellenkezője annak, amit szeretnek, tehát ilyen helyzetet kell teremteni a penész élőhelyén.
            <br>
            Ehhez a borospincének alaposan meg kéne változnia. Szigetelni víz és pára ellen, nagy ablakokat rá, legyen napfényes és meleg.
            Ez nyilván nem járható út, viszont ideiglenesen előállhat olyan helyzet a pincében, ami a penész pusztulásához vezet,
            hosszútávon mégis megmaradnak a bor érlelésére és tárolására szolgáló helyiség bevált tulajdonságai.
            <br><br>
            Hogyan tudnék ideiglenesen penészgyilkos körülményeket előidézni a pincében? A PB-gázzal működő disznópörzsölő alkalmasnak tűnik azzal, hogy iszonyatos forróságot képes előállítani.
            Piszok nagy hőteljesítményt tudok összpontosítani vele a szennyezett falfelületre, ami a penészt rövid úton kicsinálja úgy, hogy a falnak semmi baja nem lesz.
            A téglákat egyszer már kiégették, jól bírják a hőséget. Vigyázni kell azonban a plafonra felszálló forró levegővel, mert a magasban elhelyezett műanyag tárgyakat megolvaszthatja (mennyezeti lámpatestek, PVC-csövek stb).
            A penészirtó műveletnek ezt a mellékhatását úgy enyhítem, hogy bekapcsolom a <a href="/tech/vent.html#kep">ventilátort</a>, ami a szellőzőkürtőn át hűtőlevegőt szív a pincén keresztül,
            és természetesen minden gyúlékony anyagot eltávolítok a penésztelepek környezetéből.
            <br>
            Nem kell tartani attól, hogy a pincében tárolt bor hőmérséklete a disznópörzsölő begyújtásával jelentősen emelkedne, mert igazából csak a pince csekély tömegű levegője forrósodik fel, a fal nem melegszik számottevően.
            Kemencehatás tehát nem lép fel, a forró levegő pedig a ventilátort működtetve hamar távozik. Tapasztalatom szerint a beavatkozás után a pince hőfoka rövid időn belül visszaáll az eredeti értékre – a nagy tömegű borkészletnek nincs ideje felmelegedni.
            Ez a megállapítás persze csak akkor érvényes, ha nem szükséges túlzottan hosszú ideig használni a lángot, mert nem kell egyszerre túl nagy felületet penészmentesíteni.
            Szellőzzön jól a pince, ne legyen túl magas a pára – ez kell a megelőzéshez, de baleset bármikor adódhat, aminek káros hatása a leírt módon semlegesíthető.
            <br>
            Korábbi pincebeli történetekben már több, eddig ismeretlen szereplője bukkant fel Pom Pom meséinek, és most itt a következő, a Tűzokádó Penészirtó.
          </p>
          <div class="box-img">
            <img src="https://kep.pince.eu/tuz_P1070939.webp">
          </div>
          <p>
            A gyújtóláng kormol és büdös, de ha adok neki egy kis kakaót, akkor válik igazán félelmetessé.
            Olyan a hangja, akár egy rakétának. Ami az útjába kerül, annak kampec.
          </p>
          <div class="box-img">
            <img src="https://kep.pince.eu/tuz_P1070943.webp">
          </div>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>