<!DOCTYPE html>
<html lang="hu">
<head>
  <title>borospince</title>
  <meta name="description" content="Egy amatőr borospince mindennapjai, ahol Magyarország legdélibb borvidékén, Villány és Siklós környékén termett szőlőkből készítek bort.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/src_home/styles_start.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/index">
</head>
<body>
  <section class="background">
    <div id="hatter" class="bg"></div>
    <ul class="slideshow">
      <li><span>1</span></li>
      <li><span>2</span></li>
      <li><span>3</span></li>
      <li><span>4</span></li>
      <li><span>5</span></li>
    </ul>
    <div id="container">
      <iframe scrolling="no" id="menu" src="/menu" frameBorder="0" style="display:none"></iframe>
      <div class="down">
        <span id="arrow_down" class="material-icons-outlined">&#xead0;</span>
      </div>
    </div>
  </section>
	<section class="prologue">
    <div class="box-text-index">
      <p>in servitio lectoris</p>
      <p>
        A <a href="/naplo">naplóban</a> megszemlélheted a webhelyen fellelhető összes történet időrendi sorát.
        Hatékony eszközt biztosít a keresett tartalom kényelmes eléréséhez a Google testreszabott <a href="https://cse.google.com/cse?cx=47b247bde407342c1">keresőszolgáltatása</a>.
        További lehetőség a tájékozódásra a témakörönként csoportosított írásokat felölelő <a href="/katalogus">katalógus</a>. Ebben mappákba gyűjtve sorakoznak a témákhoz vezető hivatkozások,
        lényegében a <code>pince.eu</code> oldaltérképét tárja eléd, aminek itt rendelkezésre áll az egyszerűsített változata:
      </p>
      <div id="terkep" style="margin:20px">
        <div><select name="*" style="font-size:x-large;"></select></div>
      </div>
      <p>
        Célratörően közelítenéd meg a lényeget? Leggyorsabban a <a href="/olv/velemeny/talalkozas">Találkozás önmagammal</a> című önreflexív esszéből kaphatsz ízelítőt a weboldal világából, ebből a sajátos online univerzumból.
        Ez a memoár egy dekádnyi online jelenlét rétegeit tárja fel a digitális archeológia eszközével, filozofikus önvizsgálattal vegyítve. Saját múltamat kutatom, magamat olvasom és véleményezem, hogy jobban megértsem a jelent. A <cite>Találkozás önmagammal</cite> a régi énemmel közösen festett önarckép.
        <br>
        Egy ideig történetekként hivatkoztam az itteni írásokra. Aztán ezek számának növekedésével bonyolódott a helyzet, és a megfogalmazott szövegek az ismeretterjesztés fogalomkörén belül egyre több műfajt és területet fedtek le úgy,
        mint tudósítások, hírek, beszámolók, gondolatok, vélemények, történetek, jegyzetek, értekezések, dolgozatok, mesék, anekdoták. Íme ezek közül a legújabbak:
      </p>
      <div id="ajanlo" datummal csakcimek></div>
      <p>régebbiek, amik új tartalommal bővültek:</p>
      <div id="bovult" datummal csakcimek></div>
      <br>
      <object name="jmtabla"></object>
    </div>
    <div class="box-text-index">
      <p>Fülszöveg, bevezető, <cite>vagy amit akartok</cite></p>
      <p>
        Az internet előtti világban a könyvkiadás vezette üdvösségre azt, aki széles körben terjeszteni kívánta érdekesnek és eredetinek vélt gondolatait.
        Egy szerencsésebb társadalom tagjaként a szerző előadhatja mondandóját nyilvános <a href="https://hu.wikipedia.org/wiki/Sz%C3%B3nokok_sarka">szónoklatként</a> is, de ennek Magyarországon nincs hagyománya.
        Tehát nekünk marad a könyvkiadás, aminél jelenleg sokkal hatékonyabb, egyszerűbb, olcsóbb és természetkímélőbb lehetőség az internetes megjelenés.
        <br>
        Nem csak tűzgyújtási tilalommal lehet védeni az erdőket a pusztulástól. Ne nyomtass papírra, és máris tettél valamit a fákért.
        Ne add ki nyomtatásban gondolataidat, ha mégoly érdekesek is. A Gutenberg-galaxisnak már látjuk a végét. Nyomda helyett keress egy internetes felületet, ahol még fizetnek is az írásaidért, ha elég tehetséges vagy.
        Ha nem áldott meg a sors a szükséges spiritusszal, akkor a következőt javaslom: vásárolj egy <a href="https://hu.wikipedia.org/wiki/Tartom%C3%A1nyn%C3%A9v">domainnevet</a>, tedd mögé a szükséges kiszolgáló hátteret, és töltsd fel tartalommal.
        Így tettem én is, jelen pillanatban ennek eredményét vizsgálod. Szőrmebunda? Könyvkiadás? Luxus. Az interneten néhány garasért megjelenhet bárki.
        Végszükségben indíts blogot a <code>wordpress.com</code>-on, vagy nyiss egy csatornát a YouTube-on. Ez a megoldás egy petákba sem kerül,
        ráadásul simogatja az extrovertált személyiséget, és a pusztító gondolatok szavakba öntése segít a <a href="/olv/velemeny/szalka#duh">dühkitörések megelőzésében</a>.
        <br><br>
        Miről szólnak az itteni tartalmak? Kinek szánom? Mi olyan fontos, hogy webes-multimédiás technológiákat vetek be közzététele érdekében?
        A <a href="/it/gondolatok">gondolatok borászatról, weboldalról</a> című írásban hosszasan boncolgatom ezt a kérdést.
        Röviden: saját házam táján felmerülő borászati, építkezős és informatikai témákról írok.
        Miért? Mint minden egészséges, tettre kész, és önbizalomtól duzzadó ember, természetesen én is azt gondolom magamról, hogy belőlem nem 12 egy tucat,
        és a velem megesett történetek roppant érdekfeszítőek, továbbá meglátásaim, alkotásaim figyelemre méltók.
        Elfogult lennék magammal szemben? Ha még annak a véleményemnek is hangot adok, hogy történeteimet Szókratész is szívesen olvasná, akkor ehhez nem fér kétség.
        Ezekkel a tenyérbemászó gondolatokkal szembesülve érthető a zsigeri reakció, hogy le kéne törni a szarvát ennek a fickónak.
        Ha ettől jobb lesz neked, akkor rajta. Ellenben ha meglepetésre játszol, akkor szurkolsz nekem, és kitartást kívánsz az ár ellenében.
      </p>
      <div class="vonal"></div>
      <p>
        Az élet túl rövid ahhoz, hogy rossz bort igyunk.
        <br>
        Hogyan kell jó bort csinálni? Nem szabad elrontani.
        <br>
        A borban kevés a vitamin, ezért kell sokat inni belőle.
        <br>
        Ezek közismert, elcsépelt bölcsességek.
      </p>
      <p id="sajat">
        Egy nem közismert vélekedés szerint minden ember a génjeiben hordozza, hogy legyen saját bora, csak ki kell várni, amíg az igény cselekvéssé érik.
        Esetemben a genetikának semmi köze az elhatározáshoz, annál inkább él bennem az egészséges bizalmatlanság.
        A húspogácsa szójából készül, a gesztenyemasszát krumplipürével ütik fel, a mézet hamisítják, a bort pancsolják. Cudar világ van.
        Kétségtelen előnye a saját bornak a boltihoz képest a bizonyosság. Tudom, miből készült.
      </p>
      <p>
        A szükséges eszközök és alapanyagok különösebb kaland nélkül megszerezhetők, a borászati technológia nem ördöngösség.
        Sok fontos tulajdonság mellett elszántság, bátorság és kudarctűrő képesség kell ahhoz, hogy a kezdetben elkövetett hibák ne szegjék kedvünket.
        Mert akadnak buktatók, bármily egyszerű is a folyamat, ami a szőlőtől a borig vezet.
      <p>
        Kesereghetnék az események szerencsétlen alakulása miatt, mégis mázlistának tartom magam, hogy hirtelen mélyvízbe hajítottak.
        Idős mentorom kórházba került, nem tudott szüretelni. Ez önmagában is kellemetlen, amit a telekszomszédai azzal tetéztek, hogy telekommunikációs eszközeik révén rendszeresen beszámoltak neki a darazsak és egyéb kártevők pusztításáról.
        Le kéne szedni, aztán meg feldolgozni – így szólt a felém intézett kérés, amit nem hárítottam el.
        Összetett feladat. Meg kell mentenem a mentoromat a következő agyvérzéstől azzal, hogy a lelkesen babusgatott szőlőjét nem hagyom kárba veszni.
        Továbbá ki kell teljesednem egy olyan szakterületen, amit eddig nem gyakoroltam. Származott is ebből nem egy hiba, és kellően megijedtem ahhoz, hogy legközelebb jobban figyeljek a részletekre.
        Oportó, zweigelt, rajnai- és olaszrizling. Pompás alkalom nyílt rögtön kétféle módszert kipróbálni. Héjon erjesztett, csömöszölős vörösbor, és mustból készülő fehér.
        <a href="/olv/00">Mindkettőt elrontottam.</a> A cseppet sem rózsásan alakuló helyzet sanyarúságát enyhítette, hogy a szőlő nekem nem került semmibe.
      </p>
      <p>
        Az elkövetett hibák révén gazdag tapasztalatot gyűjtve mi sem természetesebb, minthogy néhány héttel a fiaskó után, október vége felé hazahoztam 4.5 mázsa prémium szőlőt.
        Ez már koránt sem volt ingyen, rendesen megkérték az árát. Ha odafigyelek, akkor nem léphetek kétszer ugyanabba a gödörbe.
        Ezt az elvet követve a következő nekifutás sikeresebb lett. A <a href="/borok/01">készülőben lévő bort</a> nem rontottam el, egyelőre kifogástalan.
        Most már semmi nem menti meg a világot attól, hogy a <a href="/olv/elmaradt2021">jövő évi szüretről</a> is hozzak valamit. Meg azután, és csak folyvást, amíg szőlő terem.
        <br><br>
        Pécsett, 2020 őszén
      </p>
      <div class="vonal"></div>
      <p>
        ⚠️Figyelmeztetés⚠️<br>
      </p>
      <p>
        A weboldalak megjelenése kisméretű kijelzőkkel szerelt eszközökön kevésbé élvezhető a laptopok vagy asztali számítógépek monitorain megjelenő látványhoz képest.
        A közzétett történetek jobbára botladozásaimról szóló jegyzetek, amiket előveszek néha, mert nem minden esetben vagyok képes hiánytalanul és pontosan felidézni korábbi történéseket. Különösen akkor, amikor az évente egyszer gyakorolt műveletek ismételt végrehajtása esedékes.
        Ezeket nem lehet úgy begyakorolni, mint például a biciklizést.
        Az elbeszélések némelyike tanulságos, egyben szórakoztató, de egyiket sem követendő példaként fogalmaztam meg. Okulhatsz belőlük, de otthon csak saját felelősségedre alkalmazd az itt ismertetett módszereket.
        <br>
        Nem csak történeteket közlök. Találkozhatsz itt keresetlen gondolatokkal, véleményekkel, megoldásokkal. Hiba lenne ezekkel fenntartás nélkül egyetérteni, viszont elgondolkodni rajtuk szabad.
        <br><br>
        Ahogy a szakadt nadrág, a tetoválás, a piercing és a szilikonos csöcs is divatba jött, úgy honosodott meg egy új módi a webhelyeken.
        Ennek az új divatnak megfelelően félelmetes cookie-k rémével kell riogatni a látogatót.
        A <a href="https://eur-lex.europa.eu/legal-content/HU/TXT/?uri=CELEX%3A32016R0679&qid=1672580877783">GDPR</a> bevezetése óta a cookie-t használó weboldalak veszélyesnek számítanak.
        A minduntalan megjelenő "<cite>ez a weboldal sütiket használ</cite>" jelzésekről a középkori leprások jutnak eszembe,
        akiknek kolomppal, csengettyűvel kellett jelezniük veszélyes állapotukat, de a "<cite>vigyázz, a kutya harap</cite>" figyelmeztetés is hasonló hangulatú.
        Itt nem kell aggódnod, mert már nem használok cookie technikát. Tévedés volt, <a href="/it/negativ-reklam">leszoktam róla</a>.
      </p>
      <div class="vonal"></div>
      <div style="font-size:x-large;text-align:center">
        <address>
          <a href="mailto:admin@pince.eu">admin@pince.eu</a><br>
          <a href="https://github.com/borpince">GitHub</a><br>
          <a href="/it/ai/korhatar">korhatár-besorolás</a>
        </address>
      </div>
      <br>
    </div>
  </section>
</body>
<script src="/temak.js"></script>
<script src="/fejezetek.js"></script>
