<!DOCTYPE html>
<html lang="hu">
<head>
  <title>borospince</title>
  <meta name="description" content="Meztelencsigák kártételét megelőzendően alkalmazott módszerek. Sörcsapda és éjszakai vadászat.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/kert/csigasor">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div id="2024-05-11" alcim="sörrel töltött csapda meztelencsigáknak" class="box">
        <div class="box-text">
          <p style="z-index:1"><a name="elozo"></a></p>
        </div>
        <h1>Csigasör</h1>
        <br>
        <div class="box-text">
          <p>
            Talányos cím. Ha elírtam, akkor Arkhimédész ezzel akarta kimozdítani helyéről a világot,
            de ha valóban sörről szól a történet, akkor kérdések merülnek fel. Csigából készül, csiga ízesítésű, esetleg a nevét adta hozzá?
            Netán csigához való sör, francia gusztusnak megfelelően? Ez már majdnem stimmel, mert csigának való sörről van szó,
            ami nálunk most éppen az alábbi képen látható kakukktojás.
          </p>
          <div class="box-img">
            <img src="https://kep.pince.eu/csigasor_kakukk.webp">
          </div>
          <p>
            A <a href="https://sorfigyelo.blog.hu/2023/04/29/karlskrone_schankbier">nemzeti sörfigyelő</a> szerint pocsék, de olcsó ital lóg ki a sorból.
            A felhasználás szándékát tekintve bármely fajta lehet csigasör, ha jó áron adják.
            Olyan ez, mint a napszámosok silány kapásbora, ami lőre vagy csiger néven is fut, és szintén nem a jó minőségéről híres.
            Nem szívesen kényeztetném az undorító és kártékony haslábúakat.
            A felhasználás célja durvának és erőszakosnak tűnhet, mert a sört csaliként használva a kártevők elpusztítására törekszem,
            mivel súlyos érdekellentét feszül köztünk, és nem lehet velük egyezkedni.
          </p>
        </div>
      </div>
      <div class="box">
        <div class="box-text">
          <p>
            Elszántam magam a kerti eperültetvény védelmére, mert egyre aggasztóbb a kártétel.
            Puhatestűek ház nélküli, meztelen változata rejtőzik a területen, amiket napközben nincs esélyem elkapni,
            mert a kiszáradás ellen védekezve sötét, nedves helyeken lapulnak.
            Aztán éjszaka előbújva az eperből lakmároznak. Az a konfliktus forrása, hogy az érett gyümölcsöt szeretik, amire nekem is fáj a fogam.
            Amit előző nap nem szedek le, hogy finomabbra érjen, azt ezek a falánk csúszó-mászók éjszaka megcsócsálják.
            Bosszantásomra törekedve némelyik eperbe csak belekóstolnak, mintegy megjelölve, hogy "ezért még visszajövünk".
          </p>
          <div class="box-img">
            <img src="https://kep.pince.eu/csigasor_harap.webp">
          </div>
          <p>
            A csigák helyében nem hagynék nyomot magam után. Maradéktalanul fogyasztanám el a megkezdett gyümölcsöket, a szárát is lerágnám, és behúznám rejtekembe.
            Így eljárva nem lepleződnének le másnap, senki nem venné észre a látogatásuk nyomán fellépő hiányt, hiszen nem készül leltár minden szem eperről, és ellenőrzés sincs.
            Hanyagságuk folytán buknak le, ez okozza vesztüket.
          </p>
        </div>
        <div id="kitalaltam" class="box-text">
          <p>
            Már kitaláltam, hogy lesben állok az éjszaka sötétjében, és várom az eperpusztítókat,
            de aztán olvastam néhány tudósítást sorstársaim sikeres kísérleteiről, és ezek közül a sörbe fullasztásos módszer átvétele mellett döntöttem.
            Nem akarok okosabb lenni senkinél, ezért egy az egyben a közzétett, bevált módszert alkalmazom.
            Földbe süllyesztett, sörrel töltött pohár, melynek széle nem emelkedik a felszín fölé, hogy kényelmes beleesést biztosítson a sörre pályázó csigáknak.
            Napközben stílusosan egy-egy söralátéttel fedem be a poharakat a heves párolgást elkerülendő, amiket estefelé eltávolítok.
          </p>
          <div class="box-img">
            <img src="https://kep.pince.eu/csigasor_alatet.webp">
          </div>
          <div class="box-img">
            <img src="https://kep.pince.eu/csigasor_ejszakara.webp">
          </div>
          <p>
            Három példányt sikerült sörbe csalni az első éjszakán, aminek nagyon megörültem másnap reggel – ezek sem fognak már epret dézsmálni – , de ez csak a bemelegítés volt.
            A következő reggelen 12 egyed likvidálását nyugtáztam, a harmadik és negyedik napon mindössze két-két csiga esett csapdába.
          </p>
          <div class="box-img">
            <img src="https://kep.pince.eu/csigasor_fullaszto.webp">
          </div>
          <figure>
            <div class="box-img">
              <img src="https://kep.pince.eu/csigasor_teritek.webp">
            </div>
            <figcaption>teríték a második napon</figcaption>
          </figure>
          <p>
            Amit téglák, vödrök és egyebek alatt találok, azt a patakba dolbálom – nem szélnek, hanem víznek eresztem – , és ezzel csupán az a célom, hogy a sodorás messzire vigye tőlem és a megóvandó dolgoktól.
            Biológiai védekezésként alkalmazhatnék pingvinkacsát, de nem akarom boldogtalanná tenni a jószágot azzal,
            hogy ebben a kis kertben hamar elfogyna a táplálék. Nincs igény a háztartásban egy éhes, búskomor kacsára –
            még az is rákapna az eperre.
          </p>
        </div>
      </div>
      <div id="2024-05-15T22:00" alcim="éjszakai vadászat"><p>Éjszakai vadászat</p></div>
      <div class="box">
        <div class="box-text">
          <p>
            Néhány napon belül másodszor jutok arra, hogy jobban járok, ha nem hagyom magamat befolyásolni.
            Lehetnek jó ötletei másoknak is, de nem szabad lebecsülni a saját elképzelés hatékonyságát sem.
            Kész voltam éjszaka a csigák körmére nézni, amikor befutott a sörös módszer leírása, és ez eltántorított eredeti tervemtől.
            Fáradságos munkával lyukakat fúrtam a földbe, alkalmas méretű poharakat gyártottam műanyag palackokból,
            az asszonyt olcsó sörért küldtem. Többen is megmozdultunk azért, hogy követhessük a mások által kidolgozott eljárást csigák elejtésére.
            <br>
            Aztán ma, a csigák ellen indított hadművelet negyedik napjának estéjén más elfoglaltság miatt nem volt alkalmam időben eltávolítani a söralátéteket.
            Már bőven sötétben, lámpafénynél pótoltam a hiányosságot. Ahogy szedegetem lefele a fedeleket, gyanús fény csillant az eperlevelek között.
            Nyálkás, undorító csigatestekről visszaverődő fény volt ez. Eperindák közt tekergő, kígyószerűen hosszúra nyúlt, kapitális méretű meztelencsigák.
            <br>
            Nem ért váratlanul a jelenség, csupán felkészületlenül, ezért egy letört vesszővel noszogattam rá a csigákat az egyik söralátétre, onnan meg a legközelebbi söröspohárba.
            Talán az ötödiket pottyantom a sörbe, amikor azt látom, hogy egy korábban elkapott példány mászik kifele a pohárból. Rosszat sejtek. Rávilágítok egy másik csapdára, erre onnan is kifele igyekeznek.
            Mi pöcs van? Azért kentem be az ajánlás szerint étolajjal a pohár tetejének belsejét, hogy meggátoljam ezt a törekvést. Erre ezek vigyorogva másznak ki, és szökni próbálnak.
            <br>
            Komolyabb felkészültség kell ide. Visszatoloncolom a csigákat a poharakba, majd futás a csipeszért és egy rápattintható fedelű tejfölösdobozért.
            Mire visszatérek az eszközökkel, megint derékig kint vannak, de most már csipesszel szedem ki őket a sörből, és dobálom a dobozba mindet.
            Folytatódik a vadászat. Nem megy könnyen a felderítés, mert az eperlevelek árnyékot vetnek, és a sötétben megbújnak a kártevők.
            A rések között bejutó fény verődhet vissza a támadókról, ezért ide-oda mozgatva a lámpát pásztázom végig a területet.
            <br>
            A hadművelet kezdete óta ez az éjszakai vadászat hozta a legjobb eredményt. Majdnem annyit fogtam, mint a csapdás begyűjtések összesített eredménye: 17 példány hever terítéken,
            és ezek nem kisnövésű, csenevész egyedek, hanem jól megtermett, vaskos darabok.
          </p>
          <figure>
            <div class="box-img">
              <img src="https://kep.pince.eu/csigasor_vadaszat.webp">
            </div>
            <figcaption>teríték az éjszakai vadászat után</figcaption>
          </figure>
          <p>
            Hol rejtőztek eddig? Nem voltak éhesek? Téli álmot aludtak? Más lehet a magyarázat.
            Az a gyanúm, hogy a most fogságba esettek eddig is garázdálkodtak az eperültetvényen.
            Ezekről a példányokról kiderült, hogy nem fulladnak bele a sörbe, és képesek kimászni a kelepcéből.
            A sörcsapdát wellness kellékként fogják fel, felüdülésként élik meg, jacuzziként használják. Vidáman élik életüket, végzik dolgukat.
            Csúsznak-másznak, lezabálják az epret, szaporodnak, sokasodnak, de most az éjszakai begyűjtés véget vet a jó világnak.
          </p>
        </div>
      </div>
      <div class="box">
        <div class="box-text">
          <p>
            Tapasztalatokat összegezve, tanulságokat levonva az a véleményem, hogy a sörcsapdánál sokkal eredményesebb az éjszakai vadászat.
            Igazából nem éjszakai, mert nem ez a lényeg. Legyen sötét és hűvös, mert a meztelencsigák ilyenkor bújnak elő.
            Érdemes a vadászat előtt, késő délután megöntözni a területet, mert így estére kellemesen nedves környezet csábítja a betolakodókat,
            és megfigyelésem szerint nagyobb számban, nagyobb kedvvel hagyják el rejteküket.
            A begyűjtésükhöz szükséges kellékek: lámpa, fedeles edény, és ha nem puszta kézzel szedegetnéd, akkor csipesz vagy kesztyű.
            Sörre azért sincs szükség, mert az érett eper elegendő vonzerővel bír.
            Van még egy feltétele a sikeres vadászatnak. Ki kell menni hozzá a kertbe, ami szerintem kevésbé fárasztó a csapdák kivitelezésénél.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>