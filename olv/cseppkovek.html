<!DOCTYPE html>
<html lang="hu">
<head>
  <title>borospince</title>
  <meta name="description" content="Egykoron cseppkövek díszítették a borospincét, ami a névadásnál is szerepet kapott, aztán a vízhiány miatt kihunytak.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css?v=l">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/cseppkovek">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <h1>Cseppköves emlékek</h1>
      <div id="tartalom" class="box">
        <div class="box-text">
          <p>
            Egykoron tapintható valóságként jelentek meg cseppkövek a pincebejáratnak épült, mészkőből falazott boltozat alatt.
            Mára csak az emlékük maradt, és néhány fényképfelvétel, pedig felőlem növekedhettek volna, amíg földig nem érnek. Vagy ahogy szakemberek mondják: amíg a sztalaktitok nem találkoznak a sztalagmitokkal.
            Lövésem sincs, milyen szakemberek foglalkoznak ezzel a szakterülettel, de találtam egy weboldalt, ahonnan letölthető egy kidolgozott <a href="https://kemfiz.hu/kemia_kozep/Esettanulm%C3%A1ny-k%C3%B6z%C3%A9p/Szervetlen%20k%C3%A9mia/F%C3%A9mek/Hogyan%20keletkeznek%20a%20cseppk%C3%B6vek.pdf">érettségi tétel</a>, amiből kiderül, hogy a cseppkövek lassan növekednek. Száz év alatt kb. 2 centit.
            <br>
            Az alábbi képen a leghosszabb cseppkő kereken 20 centis, ami a szakirodalom szerint 1000 év alatt nőhetett volna ekkorára.
          </p>
          <div class="box-img">
            <img src="https://kep.pince.eu/03_P1030233.webp">
          </div>
          <p>
            Nálunk különösen kedvező körülmények alakultak ki cseppkőnövesztésre, mert ez a példány mindössze 21 év alatt érte el ezt a méretet, és a többinek sem jutott több idő arra, hogy az itt látható méretekre hízzanak.
          </p>
          <div class="box-img">
            <img src="https://kep.pince.eu/dia_4_P1030238.webp">
          </div>
          <div class="box-img">
            <img src="https://kep.pince.eu/dia_5_0d.webp">
          </div>
          <p>
            Aztán jött a <a href="/olv/igykeszult/pince">pinceépítés</a>, és az addig háborítatlan helyszín felbolydult. Csákányos, lapátos, talicskás emberek mozgolódtak nagy számban a szűk helyen, és ez nem kedvezett a cseppköveknek. Egyik napról a másikra hűlt helyük maradt. A cseppköveknek.
            Benne volt a pakliban, hiszen ezen a munkán keménykötésű bányászok dolgoztak, akiktől távol áll a finomkodás, és nem óvatos, kimért mozdulatok jellemzik tevékenységüket.
            <br>
            Egy szép napon elkészült a pince, a melósok levonultak, visszatért a csend és a nyugalom. Természetes ellenség híján a cseppkövek ismét növekedésnek indultak, és a nálunk megszokott ütemben évente 2 centit gyarapodtak, ami elég hamar messziről is látható eredményt hozott.
            Majd megépült az akna várva várt <a href="/olv/igykeszult/aknateto">teteje</a>, aminek a terv szerint csak előnyét láttam, viszont előjött ennek az építménynek egy nem várt mellékhatása.
            Ez abból a nem meglepő következményből fakad, hogy a fedél megvédi a pince előtti aknát az időjárás viszontagságaitól, csakhogy ezeknek a viszontagságoknak része lenne az eső is, aminek hiányában nem ázik a terméskő fal teteje.
            Ha nem ázik, akkor nem szivárog bele víz, ami kioldaná a mészkőből a cseppkő anyagát adó kalcitot.
            <br>
            Jól látszik a fenti képeken, hogy ideális körülmények között a sztalaktitok végéről mindig lóg egy-egy csepp víz, mielőtt lecseppenne. Ettől lesz cseppkő.
            Na, a pinceépítés végeztével örvendetes növekedésnek induló cseppköveink a beszivárgó víz elapadásával megszűntek cseppkőnek lenni. Nem csepegnek, kiszáradtak, nincs növekedés.
            <br><br>
            Nem szeretik a nedves helyet a pókok, nem is fordultak elő korábban a cseppkövek közelében. Ellenben most tobzódnak a lehetőségekben, mert a kiszáradt cseppkövek között is remek élőhelyet találtak maguknak.
            A pókok térhódítása előtti időszakban makulátlan fehér, szinte steril cseppkövek most pókfonáltól és egyéb póktermékektől szennyezett külsőt mutatnak. Tisztításuk nem leheséges, mert azzal nem csak a szennyeződés tűnne el, hanem a törékeny, vékonyfalú, üreges cseppkő is sérülne.
          </p>
          <div class="box-img">
            <img src="https://kep.pince.eu/csepp_a_P1070694.webp">
          </div>
          <div class="box-img">
            <img src="https://kep.pince.eu/csepp_b_P1070699.webp">
          </div>
          <div class="box-img">
            <img src="https://kep.pince.eu/csepp_c_P1070700.webp">
          </div>
          <div class="box-img">
            <img src="https://kep.pince.eu/csepp_d_P1070703.webp">
          </div>
          <p>
            Csokonai forrási, zöld fái kiszáradtanak, nálunk meg cseppkövek hunytak ki a tényleges vízhiánytól.
            Kár értük, mert elég rendkívülinek láttam a különleges képződmények megjelenését a pincében ahhoz, hogy a Cseppköves Pince nevet ragasszam az intézményre. Most azonban úgy tűnik, megdöglött a "címerállat", ami helyett nincs elegendő fantáziám valami hasonlóan megalapozott nevet kitalálni,
            így az egyszerűség jegyében kereszteltem át. Az új név: borospince. Ahhoz hasonlóan, mint ahogy régi kutyánk névadását sem bonyolítottam el, és egyszerűen Kutyának hívtuk, aminek Kutty lett a becézett változata.
            <br><br>
            A tönkrement cseppkövek miatt azzal vigasztalom magam, hogy a terméskőből épült falba kerültek olyan kövek is, amik a termőhelyen már eleve megkapták az évezredes kezelést, és ezért nem a szokványos tört kőfelülettel mutatkoznak, hanem annál sokkal érdekesebbel.
            Íme egy kristályos példány:
          </p>
          <div class="box-img">
            <img src="https://kep.pince.eu/csepp_01_P1070717.webp">
          </div>
          <div class="box-img">
            <img src="https://kep.pince.eu/csepp_02_P1070709.webp">
          </div>
          <div class="box-img">
            <img src="https://kep.pince.eu/csepp_03_P1070718.webp">
          </div>
          <div class="box-img">
            <img src="https://kep.pince.eu/csepp_04_P1070710.webp">
          </div>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>