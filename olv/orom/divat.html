<!DOCTYPE html>
<html lang="hu">
<head>
  <title>borospince</title>
  <meta name="description" content="Követni lehet sok mindent. A híreket, művészeti vagy akár politikai irányzatokat úgy, mint a divatot. Ha ezt teszed, azzal csupán beálltál a sorba, de soha nem leszel első. Gondolatok udvarlásról, igyekezetről, fejlődésről és nosztalgiáról, a végén egy összefoglalóval a hibrid órákról.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<style>
  li,li::marker {
    font-size: x-large;
  }
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Kedvesem, a divatguru</h1>
      <p>gondolatok udvarlásról, igyekezetről, fejlődésről és nosztalgiáról</p>
      <div class="box">
        <div class="box-text">
          <p>
            Ifjú, ivarérett emberszabású hímként szívesen alakítottam ki beszélgetős viszonyt korombéli nőneműekkel. Ezt a törekvést az a nyilvánvaló szándék vezérelte, hogy az eszmecserék révén fény derülhet közös érdeklődésre,
            amivel az egyetértésnek olyan emelkedett szintjére léphetünk, hogy az akár vonzalomnak is tekinthető, amiből egyenes út vezet szexuális vágyaink kölcsönös kielégítése felé.
            Ezt az alamuszi taktikát követve igyekeztem bizalmas viszonyt kezdeményezni kívánatos egyedekkel, ami jobb megvilágításba kerül, ha hosszas udvarlásnak nevezem. Láttam környezetemben az ajtóstul házba rontó, lerohanós módszert alkalmazók eredményességét,
            csakhogy belőlem hiányzott az ehhez szükséges magabiztos viselkedés, a gátlástalanság és a macsó jellem.
            <br>
            Emlékszem arra, amikor egy korabeli barátnőm fekete alapszínű, pöttyös körmökkel dekorálva pompázott. Legnagyobb csodálkozásomra nem rejtegette a félresikerült kísérletezés következményét, hanem hivalkodóan mutogatta, és a véleményemet is kérte.
            <br>
            – Hogy tetszik?
            <br>
            – Nagyon elüt a természetes megjelenéstől, és nem a szépség irányába.
            <br>
            – Nem értesz te ehhez.
            <br>
            – Anyira csúnya, hogy már szinte visszataszító. Miért fested ilyenre?
            <br>
            – Ez a divat.
            <br>
          </p>            
          <figure>
            <div class="box-img">
              <img src="https://kep.pince.eu/korom.webp">
            </div>
            <figcaption><a href="https://www.facebook.com/balazsiszilvia/">Balázsi Szilvia</a> produkciója</figcaption>
          </figure>
          <p>
            Ledorongoló kritikám egyáltalán nem zavarta a lányt. Sőt, engem állított be maradinak és vaskalaposnak, aki nem képes haladni a korral.
            Ekkor a női lélek újabb, addig sötét bugyra tárult fel előttem. Megvilágosodtam, több tekintetben is.
            Kétségtelenül befolyásolható fajzat a nő. Nagyon ritka közülük az olyan, akinek saját gondolatai vannak és képes önálló feladatmegoldásra.
            Úgy viszonyulnak a divathoz, mint vallásos emberek a dogmákhoz, vagy filózófusok az axiómákhoz.
            Nem lehet vita tárgya. Ha egy divatdiktátor kijelenti, hogy szakadt nadrágban járni menő, akkor attól kezdve a divatmajmok ilyen gatyákban járnak. Nem praktikus? Ronda? Szégyellnivaló? Kit érdekel, ha éppen ez a divat.
            <br>
            Megvilágosodásomnak ebből az esetből fakadó másik vonatkozása szerint nem szükséges teljes egyetértés ahhoz,
            hogy különneműek között működjön a kémia, mert nézeteltéréseinkből fakadó sorozatos vitáinkat gyakran szakították félbe pucéran végzett heves dulakodások a festett körmű lánnyal.
          </p>
        </div>
      </div>
      <div class="box">
        <div class="box-text">
          <p>
            Kedvesem nem követi a divatot, megjelenése mégis kifogástalan. Nem festi magát, nem lengi körül illatfelhő, mégis vonzó jelenség.
            Nincs szüksége praktikákra. Szigorúan észszerű viselkedésével pedig – legnagyobb szerencsémre – elriasztja az érdeklődő hímeket.
            Néhány napja mégis szóba került a divat egy pohár bor elfogyasztása mellett, mert ő is hord úgynevezett kiegészítőket.
            Fülbevalót, nyakláncot, gyűrűket, a csuklóján pedig órát. Ennek nincs ékesítő szerepe, mert egy számlap és díszítés nélküli példány,
            amit az okos tulajdonságai tesznek vonzóvá. Például az, hogy Bluetooth kapcsolatot tart a rádiótelefonnal,
            amit nem kell elővenni sem zsebből, sem táskából, és a konyhából sem kell kiszaladni érte a szobába,
            mert a készülék üzenetei megjelennek az óra kijelzőjén is. Nagyon kényelmes. Hívják okos karkötőnek is, ami mellékesen óra,
            mert igény szerint a pontos időt is mutathatja.
          </p>            
          <div class="box-img">
            <img src="https://kep.pince.eu/divat-ora.webp">
          </div>
          <p>
            Ezek az eszközök eltávolodtak a hagyományos óráktól azzal, hogy egy komplett miniszámítógép működik bennük CPU-val, memóriával, I/O eszközökkel, operációs rendszerrel.
            Beépített GPS, gyorsulásmérő, giroszkóp, fénymérő és barométer figyelik a környezeti hatásokat, valamint pulzusmérő a gazda szívverését.
            Előrejelzik az időjárást, edzéstervet készítenek, figyelmeztetnek közelgő eseményekre, igazi mindenesként működnek.
          </p>
        </div>
        <div class="box-text-update">
          <p>
            A személyi számítógépek elterjedése előtti korban is megfigyelhető volt mindenféle funkciók összevonása, és egyazon készülékházba zsúfolása.
            Ilyen volt a háztartások nappalijának központi berendezése, a <i>music center</i>, vagy ahogyan mifelénk hívták, a <i>hi-fi torony</i>,
            aminek megjelenése, tartalma, és műszaki fejlettsége időről-időre változott – eleinte bútorokkal is felvette a versenyt.
          </p>            
          <figure>
            <div class="box-img">
              <img src="https://kep.pince.eu/divat-radio.webp">
            </div>
            <figcaption>forrás: <a href="https://teletype.in/@radiola_krsk/ILaD8pQK-3n">teletype.in</a></figcaption>
          </figure>
          <p>
            A lemezjátszó, rádió, erősítő és hangszóró egybeszerelt kivitelét rendre kiegészítették az éppen időszerű fejlesztésekkel,
            így került bele előbb magnetofon, majd CD-lejátszó, s eközben az elektroncsöveket félvezetőkre, a potmétert pedig <a href="https://en.wikipedia.org/wiki/Rotary_encoder">rotary encoderre</a> cserélték.
          </p>            
          <div class="box-img">
            <img src="https://kep.pince.eu/divat-kombi.webp">
          </div>
          <p>
            A legtöbb háztartásba kényelmet hoznak ezek az eszközök pusztán azzal, hogy nincs szükség a részegységek összekábelezésére, mert a vezetékek láthatatlanul, a készülékházon belül húzódnak.
            Egyedül a vájtfülűeknek nem felel meg a kompakt megoldás, akik a hangminőséggel elégedetlenek. Igazuk lehet, mert egy mindenre alkalmas eszközből pont a specializált készülékek kiválósága hiányzik.
            Mint ahogy a négyévszakos gumiabroncsok sem teljesítenek kiemelkedően sem télen, sem nyáron. Kényelmes, hogy nem kell cserélgetni a gumikat,
            de aki jót akar, az inkább felteszi az évszaknak megfelelőt. Ugyanezért javaslom mindazoknak, akik túl nagy elvárásokat támasztanak hi-fi készülékekkel szemben,
            hogy fogadják el a konzerv zene megszólalásának tökéletlenségét, és kifogástalan zenei élményért látogassanak igazi koncerteket.
          </p>
        </div>
        <div class="box-text">
          <p>
            Csalódást okozhatnak a csuklón viselhető, mindent tudó kütyük abban az esetben, ha szokványosan óraszerű megjelenést és viselkedést kívánnak tőle.
            Különösen akkor, ha kecses női karórára vágynak. Nincs értelme ezen dolgozniuk a gyártóknak, mert a legügyesebb mérnökök sem képesek belezsúfolni a szűk helyre hatékony akkumulátort, antennát, nano SIM-et,
            és a kijelző sem igazán teljesít jól ebben az apró méretben.
            <br>
            Igazi női karóra után sóvárogva le kell mondani az okos kivitelről. Gyengébb idegzetűeknek nem szabad ekkora keserűséget okozni,
            mert az érzékeny női lélek nem bírja az elutasítást. Mi az, hogy <cite>le kell mondani</cite> bármiről is?
            Mire valók az igyekvő pasik, akik az imádott nő kegyét keresik? Oldják meg!
            <br>
            Megoldottam, tőlem már nem fognak ezért elválni.
            <br>
            – Elfér a csuklódon az okos kütyü mellett a régi órád?
            <br>
            – Szerintem el.
            <br>
            – Lássuk!
          </p>            
          <div class="box-img">
            <img src="https://kep.pince.eu/divat-regiora.webp">
          </div>
          <p>
            Elfér, hiszen hely volna bőven, egészen könyékig. A látványból arra jutok, hogy rosszul tettem fel a kérdést, ami így helyes: hogy mutatnak egymás mellett?
            A régi, fémből készült óra kinézete nem harmonizál a külsejét tekintve teljes egészében fekete műanyagból gyártott kütyü képével.
            Ezen kell javítani úgy, hogy az okos cucc a megszokott funkciói miatt nyilván marad, tehát egy szoványos formájú, de feketébe öltöztetett női órát kell keresnünk a boldogsághoz.
            <br>
            Elégedett lennék sorsommal, ha minden ilyen hirtelen megoldódna. Fekete női órát magunkhoz vesszük,
            majd itthon újból elvégezzük a próbát, most már kielégítő eredménnyel.
          </p>            
          <div class="box-img">
            <img src="https://kep.pince.eu/divat-egyutt.webp">
          </div>
          <p>
            Jól megférnek egymás mellett a különböző szemlélet és technológia szerint készített, csuklón hordható szerkezetek.
            Az okos karkötő 21 grammjához a klasszikus darab 12 grammot ad hozzá, míg a régi, fémszíjas női óra önmagában 55 grammot nyomott – kényelmesen hordható az együttes.
          </p>            
          <div class="box-img">
            <img src="https://kep.pince.eu/divat-egyutt2.webp">
          </div>
          <p>
            Elgondolkodtam, és egyelőre egyetlen súlyos hátrányát látom a két óra együttes viselésének: nyáron két csík látszik majd ezeket levetve, amik eltérnek a bőr barnaságától.
            Több nem jut eszembe, ellenben az előnyöket sorolom:
            <ul>
              <li>az analóg óra mindig mutatja a pontos időt</li>
              <li>két év működést jósolnak egy elemmel</li>
              <li>a pontos idő megnézése miatt nem kell a kütyü kijelzőjét működtetni – így kevesebbet fogyaszt, ritkábban kell tölteni</li>
              <li>sötétben a kütyü továbbra is világító kijelzővel mutatja az időt – jól kiegészítik egymást</li>
              <li>ha az egyik tönkremegy vagy lemerül, ott a másik – egészséges redundancia</li>
              <li>ha mindkét óra egyforma értéket mutat, akkor a pontosság felől nem lehet kétség – ellenőrzés lehetősége</li>
              <li>nem szokványos megjelenés, de meglehetősen egyedi – amíg divatba nem jön</li>
            </ul>
          </p>
        </div>
        <div class="box-text">
          <p>Végezetül álljon itt a zárógondolat. Követni lehet sok mindent. Híreket, művészeti vagy akár politikai irányzatokat úgy, mint a divatot. Ha ezt teszed, azzal csupán beállsz a sorba, de soha nem leszel első.</p>
        </div>
        <div id="mozi_keret" class="box-text-update" style="opacity:100%">
          <p>
            Újabban nem a TV-t nézi az, aki hiteles tájékoztatást keres – sokan a YouTube csatornáin találnak rá az őket érdeklő anyagokra.
            Ebben a speciális moziban ebből a forrásból kínálok mellékleteket a szürke szöveg illusztrációjaként.
          </p>
        </div>
      </div>
      <h1>Adalék a történethez</h1>
      <div class="box">
        <div class="box-text">
          <p>
            Rajongásig szeretett nőmet egyetlenemnek és tündéremnek hívom. Ő nem csak szép és okos, hanem tájékozott is.
            Erről a hízelgős hangvételű gondolatról a <a href="https://www.imdb.com/title/tt0078754/">Mindhalálig zene</a> (All that Jazz) című mozifilm nyitó részéből jut eszembe az a jelenet,
            amikor a rendező néhány szót vált a kiválogatott táncosokkal, és az egyikük nyalizós válaszokat ad a feltett kérdésekre, amivel természetesen <a id="UT1rM8ov4sU 335" name="mozi" title="jó válaszokat ad">kiérdemli a szerepet</a>.
            <br>
            Az én tájékozott tündérem javaslata szerint lenne helyük a fenti történetben a <i>hibrid óráknak</i>, és ezzel megint igaza van,
            de utólag nehezen tudnám beilleszteni a témát a kész szövegbe, ahol már minden szó a helyén van, ezért ebben az adalékban esik szó a kiegészítő tudnivalókról.
          </p>
        </div>
        <div class="box-text">
          <p>
            Mitől lesz egy óra hibrid? Attól, hogy a hagyományos kinézetű órában olyan elektronika is helyet kap,
            ami az okosóráktól megszokott feladatokat lát el. Ügyes mérnökök helyet szorítanak ezeknek a fogaskerekek és tengelyek között,
            valamint elhelyeznek a számlapon apró grafikus kijelzőket, amivel az okos funkciók szűkített halmazát biztosítják az alapvetően mechanikus működésű órákban.
            Ezek az órák nem kaméleonként szimulálják az órakinézetet a kijelzőre rajzolt számlappal, hanem valódi mutatók jelzik a pontos időt,
            és a káva sem műanyagból készül, hanem fémből – mert <a id="3BO5b5STNMk 2" name="mozi" title="Tissot T-Touch Connect">ez egy igazi óra</a>, kiegészítő elektronikával megspékelve.
            Bonyolult szerkezet finom kidolgozással, ezért boros áron mérik a sima analóg, vagy a tisztán elektronikus okosórákhoz viszonyítva. A hibrid órák fontos tulajdonságai:
          </p>
          <ul>
            <li>több hónapig is bírhatja egy töltéssel</li>
            <li>megjelennek rajta a telefonra érkező értesítések</li>
            <li><a id="3BO5b5STNMk 259" name="mozi" title="Tissot T-Touch Connect">eszköz keresése</a></li>
            <li>NFC elektronikus fizetéshez</li>
            <li>használható távirányítóként</li>
            <li>pulzusmérés, <a id="A5FLBdCBlxs 810" name="mozi" title="Garmin Vivomove Trend">alvásfigyelés</a></li>
          </ul>
          <p>
            Érdekes dolgok ezek, nagyon fejlett technológiát képviselnek, de engem a technikai érdekességüktől eltekintve hidegen hagynak,
            mivel évtizedek óta nem hordok órát.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>