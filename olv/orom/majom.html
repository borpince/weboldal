<!DOCTYPE html>
<html lang="hu">
<head>
  <title>borospince</title>
  <meta name="description" content="Majomparádé. Áprilisi tréfa. Gru ellopta a Holdat, a Fidesz ellopta a magyar felsőoktatást. Magyarország rosszul teljesít.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1 id="2015-04-01" alcim="áprilisi tréfa">Majomparádé</h1>
      <div class="box">
        <div class="box-text">
          <p>
            Örvendetes, hogy a new yorki városvezetés példamutatóan élére állt annak a kezdeményezésnek, amiben a polgárokat letargiába döntő, megszokottan unalmas angol elnevezéseket ezentúl egzotikus népek nyelveiből átvett szavakkal színesítik.
            Első lépésként a "Mayor's Office" táblákat festették át "Polgármesteri Hivatal"-ra.
            Így próbálják felrázni az életunt városlakók szürke hétköznapjait, mert egyre nagyobb gondot okoz a hatóságoknak, hogy a súlyosan depressziós lakosságból mind többen vetik mélybe magukat felhőkarcolók kilátóteraszairól és magas hidakról.
            Miért pont magyar elnevezéseket használnak az intézményekben? Az időközben átnevezett Mayor's Office különbizottsága korábban a Pilisben járt, és látogatásuk során gyűjtött tapasztalataik meggyőzték őket arról,
            hogy minden kétséget kizáróan Magyarországon található a Föld szívcsakrája.
            Ezt figyelembe véve kézenfekvőnek tűnt a fontosabb intézmények elnevezésének megváltoztatásánál erről a szakrális területről származó szavakkal helyettesíteni az elavult, angol elnevezéseket.
            <br>
            A Dalai láma <a href="https://hvg.hu/ingatlan/Dalai_Lama_nem_a_Pilisben_van_a_Fold_szivcs_V8L7CA">cáfolta</a>, hogy a Pilisben lenne a Föld szívcsakrája, de ezzel elkésett. Az új irányzat mára beférkőzött szinte minden területre.
            Élelmes vállalkozók kiszimatolták a lehetőséget, és a számtalan magyar feliratú öngyújtó, kulcstartó és egyéb reklámtárgyak mellett már kapható a new yorki üzletekben az egyik leghíresebb Banksy poszter magyar feliratú parafrázisa is.
          </p>
          <div class="box-img">
            <img src="https://kep.pince.eu/orban_t.webp">
          </div>
          <p>
            Ezen fellelkesedve, helyi fiatalok máris telemázolták a szabad falfelületeket magyar szavakból összehordott zagyvaságokkal.
            A nyelviskolák nem képesek lépést tartani a hirtelen támadt kereslettel, ezért az amerikai ifjúság jobb lehetőség híján magyar pop bandák YouTube-on elérhető felvételeinek dalszövegeit dúdolja.
          </p>
        </div>
        <div class="box-text-update">
          <p>
            Klubok alakulnak, ahol a tagok kedélyes sörözgetés mellett osztják meg egymással a YouTube és a StreetView szolgáltatásaival, továbbá a CNN színes híreiből szerzett magyar vonatkozású felfedezéseiket,
            melyek közül a legmeglepőbb: él Magyarországon egy népcsoport, akik az ősi időkben angol nyelvterületről elvándoroltak leszármazottaiként a mai napig beszélik az angolnak egy elszigetelt, degenerált változatát.
            Erről árulkodnak utcai <a href="https://www.google.hu/maps/@47.549478,19.047318,3a,37.5y,347.89h,84.05t/data=!3m4!1e1!3m2!1sfa_wETNasfNTcQDPvBYd7g!2e0?hl=hu">graffitik</a>, a YouTube-on elhelyezett videoanyagok,
            és a budapesti utcákra szervezett tüntetéseken megjelenő angol nyelvű transzparensek.
          </p>
        </div>
        <div class="box-text">
          <p>
            New Yorkban most a fordítottja zajlik annak, mint amit a magyarországi anglománia produkál.
            Emlékszem arra az esetre, amikor fiatal korunkban a szomszéd srácnak megtetszett egy reklámtoll mintája, amit nagyon ügyesen egy fehér ingre festett.
            Kék sávok, piros csillagokkal. A feliratot sem hagyta le: "keep well closed". Azóta vártam, hogy mikor bukkan fel a tengerentúlon az a jelenség, amikor amerikai polgárok az érthetetlen magyar nyelvet majmolják,
            magyar szöveget írnak slágereikhez, magyar szavakat pingálnak falakra, és átnevezik üzleteiket, szolgáltatásaikat úgy, hogy a helybéliek semmit ne értsenek belőle, de az arra vetődő egyszerű magyar emberek otthon érezzék magukat azon a környéken.
            <br>
            Előbb-utóbb minden USA-beli újdonság átterjed az európai társadalmakra, ezért egy cseppet sem fogok csodálkozni, ha Londonban is magyar feliratok váltják a megszokottakat.
            Lehet majd számítani ellenállásra, mert ebben a nemzetben különös erővel buzog a hagyománytisztelet, de már látom magam előtt,
            ahogy az ósdi angol erőltetése miatt az árverési piacon háttérbe szoruló Christie's és Sotheby's – a vészesen csökkenő profit emelkedésében bízva – több száz éves táblákon "árverési terem" szövegre cseréli a feliratokat.
            Azon sem fogok megdöbbenni, ha az angolok megtanulják a "népszavazás" szót, mert a világegyetem általam sokat emlegetett egyensúlya így billenhet helyre.
            Magyarországon már régóta referendumot tartanak, voksolnak, és aukciós házakat működtetnek.
            Meetingelnek, kontaktolnak, lead vezetésével dolgozik a team.
          </p>
        </div>
        <div class="box-text-update">
          <p>
            ⚠️Áprilisi tréfának szántam az USA-beli fiktív történésekről szóló mesét, de a többi gondolat komolyan vehető.
            <br>
            A legújabb hír szerint a Budapesti Kommunikációs és Üzleti Főiskola nevét első körben <a href="http://index.hu/belfold/2015/05/15/atnevezik_a_bkf-et_metropolitan_foiskolava/">Budapesti Metropolitan Főiskolára</a> változtatják,
            de már a távlati terveket is megszellőztették: Budapesti Metropolitan Egyetem. Innen már csak egy lépés a Metropolitan University of Budapest.
          </p>
        </div>
        <div class="box-text">
          <p>
            Nagy érdeklődéssel olvasom a hírt, ami szerint szakemberek és politikusok garmadája időt, fáradságot és költséget nem kímélve dolgozik a magyar felsőoktatás színvonalának emelésén,
            és már "az alkalmazott tudományok egyeteme" kifejezés sem hiányzik a felsőoktatási törvény beterjesztett tervezetéből.
            Lehet szarból várat építeni? Megnézem az egyetemek rangsorolásával foglalkozó <a href="http://www.topuniversities.com/">topuniversities.com</a> oldalon, hogy a 2014-es adatok alapján hol állnak a hazai intézmények. Íme:
          </p>
          <div class="box-img">
            <img src="https://kep.pince.eu/univ_rank.webp">
          </div>
          <p>
            Ezt a rangsort kiterjedt szempontrendszer alapján állítják fel. Olyan tényezőket vizsgálnak, mint például az egyetemen zajló kutatómunka eredményeként megjelenő tanulmányok, értekezések idézettsége,
            és Nobel-díjas professzorok is sokat nyomnak a latba. Az így nyert eredményeket pontozzák, súlyozzák, összesítik, aminek végén az egyetemi rangsor összeállítása már gyerekjáték:
            a kialakult pontszámok alapján a tételeket sorba rendezik. Ebben a rendben az első 10 helyen szokásosan USA-beli és angol egyetemek tündökölnek – a 2014/15-ös akadémiai évben a listát a(z) MIT vezeti.
            <br>
            Azt gondolnám, hogy a berlini Humboldt, vagy a tübingeni Eberhard Karls egyetemre járni nagyon menő, de ebben a felsorolásban kicsúsznak az első 100-ból. 134. és 141. helyeken állnak,
            ami nem rossz az 551-600. helyezések közötti sávba sorolt, legjobbra értékelt magyar eredményhez képest.
            A vizsgált egyetem neve nem szerepel tényezőként a rangsor felállításánál alkalmazott képletben, és erre gondolva egy kicsit megsajnálom a magyarországi szakembereket, mert nagy igyekezetük hangzatos nevek kitalálására hiábavaló.
            <br>
            Engem sem érdekel különösebben a név azon túl, hogy ne legyen ízléstelen vagy szeméremsértő. Az én világomban a név csupán azonosító szerepet kap, minőségi előnyt nem biztosít, bárhogy hangozzék.
            Azt viszont fontos tudni, hogy ki vagy mi áll mögötte. Ezt a gyakorlatot követve nem téveszt meg senkit a "mazsom" elnevezés sem, mert akárhogy öltöztetik, akárhogy hívják, attól még ugyanolyan képességű maki marad,
            legfeljebb egy kicsit mókásabb, viccesebb, sutább.
          </p>
          <div class="video-container marg">
            <iframe src="https://www.youtube.com/embed/9mgSJWp4UD8" allowfullscreen></iframe>
          </div>
        </div>
        <div class="box-text-update">
          <p>
            <a href="http://www.imdb.com/title/tt0072081/">A Rózsaszín Párduc visszatér</a> című örökbecsű filmalkotásból vett jelenet 1975-ből való, amikor a mai politikai berendezkedésnek előszele sem volt észlelhető.
            A jelenlegi hatalom képviselői és szekértolóik akkoriban többnyire boldog vagy keserves gyermekkorukat élték, ezért ez a vicces jelenet semmi esetre sem lehet a Magyarországon jelenleg uralkodó hivatalnoki gőg és hozzá nem értés paródiája.
            A hazai politikai és gazdasági élet mindenható urainak működése olyan szinten öltött impotens jelleget, hogy azt már nem szükséges parodizálni.
            Ők mindennapi rutin tevékenységüket végezve pont úgy viselkednek, mintha átvették volna a cirkuszi bohóc szerepét, akinek mindent elrontó, esetlen viselkedésén jól mulat a közönség.
            Lényeges különbség azonban, hogy amíg a cirkuszban nem tartják sakkban a publikumot – aki a jegy áráért azt kapja, amire számít – , addig a leginkább saját érdekeiben törvényeket hozó, annak hasznát leső hatalom, és a sanyargatott polgárság viszonyáról ez nem mondható el.
          </p>
        </div>
      </div>
      <h1 id="2024-03-15" alcim="közben eltelt egy évtized">Közben eltelt egy évtized&#8230;</h1>
      <div class="box">
        <div class="box-text">
          <p>
            &#8230;és a magyar felsőoktatás helyzete tovább romlott. Nem csupán a rangsorban szereplő többi intézményhez viszonyítva, de abszolút mértékben is.
            Az elmúlt időszak legjelentősebb változásaként a kormány alapítványokba kényszerítette az egyetemeket, kancellárokat nevezett ki élükre, és saját kádereit ültette a kuratóriumokba.
            Napjainkban béremelésért küzdenek az egyetemi dolgozók, mert szeretnének legalább annyit keresni, mint egy árufeltöltő a Lidl boltjaiban.
            <br>
            A 2024-es listát összevetve a 10 évvel korábbival, az összes magyar tanintézmény értékelése romlott, viszont az élen nincs sok változás, továbbra is a(z) MIT vezeti a rangsort.
          </p>
          <div class="box-img">
            <img src="https://kep.pince.eu/univ_rank_2024.webp">
          </div>
          <p>
            Kíváncsiságból megnézem azokat, ahová a kölkeim jártak. Különös, hogy a dán <a href="https://en.via.dk/">VIA</a> nem szerepel a választékban, pedig kisgyerekem ott kapta gépészmérnök alapképzését, tehát a gyakorlatban létezik.
            A nagyobbik végzett Groningenben, ami akkoriban a 97. helyen állt a rangsorban, és ehhez képest egy kicsit lecsúszott. A(z) UIUC értékelése is romlott, de a KTH tartja helyét.
          </p>
          <div class="box-img">
            <img src="https://kep.pince.eu/univ_rank_mi.webp">
          </div>
          <p>
            Nem csökkent a magyar népesség idegen szavak iránti lelkesedése az elmúlt időszakban. Ellenkezőleg.
            Egyre erőteljesebb törekvés mutatkozik arra, hogy mindent átnevezzenek valami érthetetlenre,
            és ettől várják a javulást, az üdvösséget. Divatosnak lehet divatos, de ahogy a fiatalok által nagy kedvvel hordott szakadt gatyát elnézem, nem praktikus.
            Gondoltak egyet az illetékesek, és átnevezték az Eötvös Loránd Kutatási Hálózatot is, pedig ebből a névből mindenki tudhatta, miről van szó.
            HUN-REN lett az új név, aminek láttán csak a beavatottak nem néznek pöszén – a Hungarian Research Network rövidítése.
            Nem tudtad kihámozni a HUN-REN-ből? Akkor sajnos elmaradott vidéki suttyó vagy, ahogy én is.
            Te sem tudod, mi az a nemzetköziesítés? Úgy tűnik, ezt magyar ember nem tudhatja, mert Csák János kulturális miniszter egy magyarul nem tudó spanyol faszit <a href="https://24.hu/belfold/2024/03/15/spanyol-miniszteri-biztos-mcc-csak-janos/">nevezett ki</a> a <cite>"magyar felsőoktatás és kutatás nemzetköziesítésért felelelős"</cite> miniszteri biztosnak.
            Szarva közt a tőgye? Egyre nagyobb itt a <a href="/olv/velemeny/zur-zavar.html">zűrzavar</a>.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>