<!DOCTYPE html>
<html lang="hu">
<head>
  <title>borospince</title>
  <meta name="description" content="Alexander Hrustevich, a harmonika Péter Bencéje. Szóba kerül még Kocsis Zoltán, Ránki Dezső, Schiff András, Vadim Neselovskyi, Varnus Xavér és Vladimir Horowitz.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="it"></select>
      </div>
    </div>
    <div class="content">
      <h1>A baján Péter Bencéje</h1>
      <div class="box">
        <div class="box-text">
          <p>
            Mindenekelőtt tisztázni kell a "baján" jelentését ebben az esetben, mert különben értelmetlen lehet a cím.
            Egyszerű szerzetként nekem a halászléről híres város ugrik be, de most nagy szerencsém van egy új felfedezésemmel.
            Nyugdíjazásom felé közeledve kapott még egy jelentést ez a szó, aminek hangzása a tájékozatlanokat megtéveszti, de új ismereteimmel már jobban eligazodok a világban.
            Magadra hagynak az internetes keresőgépek, mert erre a szóra következetesen a városról, és a baj főnévről szóló találatok jelennek meg amellett, hogy az utónévkönyvben férfinévként szerepel. Ettől nem leszel okosabb.
            Célirányosan, a harmonikánál kell kutatnod a jelentés után, mert akkor megtudhatod, hogy bizonyos környezetben a baján egy <a href="https://hu.wikipedia.org/wiki/Harmonika#Baj%C3%A1n">hangszer</a> neve.
            Rövidebb ideig tartott volna értetlenkedésem, és hamarabb jutottam volna eredményre, ha eredeti írásmódjában, баян-ként kerül elém a szó, hiszen korosztályom magyar polgárainak nem okoz gondot ciril betűs szövegek olvasása,
            mert egykoron mind elszenvedtük a birodalmi nyelv kötelező oktatását.
          </p>
        </div>
      </div>
      <div class="box">
        <div id="mozi_keret" class="box-text-update" style="opacity:100%" alap="HVa2nFfNDZs 184">
          <p>
            Megírom tapasztalataimat egy jelenségről, de ezt neked is látnod és hallanod kell a teljes élményhez.
            Mozgóképes anyagokkal szemléltetem a leírtakat, amit ebben a speciális moziban kínálok a szürke szöveg illusztrációjaként.
          </p>
        </div>
      </div>
      <div class="box">
        <div class="box-text">
          <p>
            A címbeli <a href="http://peterbence.com/">Péter Bence</a> zongorista, zeneszerző, hangmérnök és producer. Magyar anyanyelvű, Debrecenben született, gyermekkori iskoláit Magyarországon járta. Őstehetség, zseni és <a href="/olv/profetak.html">próféta</a>.
            Az itthoni lehetőségek határt szabtak fejlődésének, ezért a bostoni <a href="https://www.berklee.edu/">Berklee College of Music</a> képzésére jelentkezett,
            ahová azonnal felvették, abban hiba nem volt. Rengeteget tanult kiváló tanároktól és diáktársaitól, de befejeznie nem sikerült az iskolát. Egy átlagos magyar család nem képes összeszedni a tandíjra valót még úgy sem, hogy a növendék a legmagasabb ösztöndíjat kapja az USA-ban.
            A NER sorvezetője mentén döntéseket hozó hazai kultúrpolitika támogatása pedig nyilván rossz helyre megy, ha egy Péter Bencének nem jut belőle.
            <br>
            Van abban valami jó is, hogy a NER nem ölelte keblére, mert így nem kellett zongoráznia a Magyarországra látogató római pápának, matyó mintás ancúgban sem feszít, és nem kell hitet tennie a regnáló kurzus mellett.
            Teszi a dolgát a maga kedvére, és igen hamar eljutott a bölcsességnek arra a fokára, amit sokan idős korukra sem érnek el. Túltette magát azon, hogy már csak két szemeszter volt hátra az elmaradt diplomához, és erről így nyilatkozik:
            <cite>"semmivel nem leszek több, hogy a diploma ott lóg a falamon. <a id="0hshGtbJLMQ 1797.6" name="mozi" title="Péter Bence a diplomáról">Jobb zenész leszek tőle? Nem</a>".</cite>
            Ha jól értelmezem szavait, akkor csak látogatóba jár haza, és nem hisz abban, hogy itt képes lenne zenéből megélni.
            Magyarországon szabad szemmel nem látható mennyiségű koncertet adott eddig, miközben világszerte rengeteg fellépést vállal.
            <br>
            Azért mesélek róla, mert ő a viszonyítás alapja, továbbá mert jó darabig úgy éltem az életemet, hogy nem ismertem, és ezzel más is lehet így.
            Első találkozásom Péter Bence munkásságával egy Toto nevű banda 1982-ben megjelent, Africa című slágerének <a id="_SywaUbg5wU" name="mozi" title="Péter Bence">feldolgozása</a>.
            Aztán kíváncsi lettem, és jött a többi, mint például
            <a id="fVJAqHClulc 80" name="mozi" title="Péter Bence">Here Comes The Sun (The Beatles)</a>,
            <a id="muxgwcxW-zo 76" name="mozi" title="Queen x Péter Bence">Under Pressure (Queen)</a>, majd
            <a id="hEqW0svE5EQ 132.4" name="mozi" title="Péter Bence">Attention (Charlie Puth)</a> és a többi. Klasszis, egyedi, van benne spiritusz.
            Keze alatt a zongora billentyűzetének fedele <a id="t5ot-DO-18I 58" name="mozi" title="Péter Bence">kasztanyettaként is hasznossá válik</a>, más részeit dobnak használja.
            Húrokat <a id="YRDXwduoodQ 22.4" name="mozi" title="Best of Sia">kézzel pengetve</a>, alkalmasint <a id="SB1W4il3eH8 58" name="mozi" title="Péter Bence">lószőrrel rezgetve</a>,
            továbbá effekt processzorral <a id="TjouNZZNE3g 67" name="mozi" title="Péter Bence">torzított hangzással</a>, és loop pedállal megspékelve, egy zenekart tesz ki egymagában.
          </p>
          <figure>
            <div class="box-img">
              <img src="https://kep.pince.eu/pb_kutyuk2.webp">
            </div>
            <figcaption>Péter Bence, Steinway, kütyük, húrmasszírozás, húrtépkedés, zongorapüfölés, Calvin Klein underwear, szürke zokni: <a id="ETPUGKwwtys 54" name="mozi" title="Péter Bence">Time (Hans Zimmer)</a></figcaption>
          </figure>
          <p>
            Ugyanezt éreztem, amikor a napokban elém került egy <a href="http://hrustevich.com/en/bio">Alexander Hrustevich</a> nevű, számomra eddig ismeretlen zenész, aki harmonikán (igazából bajánon, amit az elején tisztáztam, de nekem erre nem áll rá az agyam) ad elő zeneműveket úgy, hogy közben <a id="HVa2nFfNDZs 98" name="mozi" title="Alexander Hrustevich">nem átallja tenyérrel csapkodni hangszerét</a>, ami harmonikánál nem szokásos.
            Az ütlegek magukban kevésnek bizonyulnának a sikerhez, de ő is mestere hangszerének – előadása lebilincselő. Zenéjét hallgatva az embernek kedve támad szerezni egy harmonikát, és belevágni a műfajba.
            <br>
            Nem eszik olyan forrón. Mindenki jobban jár, ha maradok a kaptafánál, és inkább hallgatom a jó zenéket. Meg is vizsgáltam a felhozatalt ettől a kiváló muzsikustól.
            Egyik előadásán harmonikára átírva szólal meg <a id="UWmHGjR3gWc 135" name="mozi" title="Alexander Hrustevich">Vivaldi f-moll hegedűversenye</a> A négy évszakból.
            Vonósokból összeállított kamarazenekarra írt darab, legkevesebb egy vonósnégyes szereplésével szokták színpadra vinni, s ezt a feladatot ez a zenész derekasan teljesíti – egyedül.
            Az összehasonlításhoz íme az eredeti szándék szerint megszólaló változat: <a id="jaA9e6X_KXY 147" name="mozi" title="Antonio Vivaldi">A négy évszak, Tél, allegro non molto (Itzhak Perlman)</a>
          </p>
        </div>
        <div class="box-text-update">
          <p>
            Rajta kívül mások is vetemednek ilyesfajta átiratok előadására. Találtam néhányat, akik közül mutatok egyet:
            <a id="9M4GzLkFcXQ 148" name="mozi" title="Gevorg Gasparyan">Vivaldi - Winter</a>. Ő is profi zenész lehet, aki valószínűleg ebből tartja el családját, tehát szintén derék fickó, de más világhoz tartozik.
            Fegyelmezett mesterember, aki becsülettel végzi dolgát, de billentyűs harmonikáján a legnagyobb igyekezettel sem lenne képes olyan virtuóz játékra, mint amilyet a baján gombos kialakítása lehetővé tesz.
            A maga nemében figyelemre méltó helytállással interpretálja a művet, de Hrustevich után hallgatva vérszegénynek, hervatagnak tűnik a produkció.
          </p>
        </div>
        <div class="box-text">
          </p>
          <figure>
            <div class="box-img">
              <img src="https://kep.pince.eu/hrustevich.webp">
            </div>
            <figcaption>Alexander Hrustevich, harmonika (баян), mikrofonok</figcaption>
          </figure>
          <p>
            Hrustevich szőrén üli meg hangszerét. Nem használ sem torzítót, sem loop stationt az egyszemélyes zenekari hangzás előállítására, legfeljebb <a id="HVa2nFfNDZs 180" name="mozi" title="Alexander Hrustevich">vokálozni hívja meg saját magát</a>.
            Jól hallhatóan nem okoz gondot neki egységnyi idő alatt rengeteg hangot pontosan, remek dinamikával és ritmussal megszólaltatni,
            ráadásul nem csak szokványos módon csihol ki hangokat a harmonikából. Ki máshoz hasonlítanám, ha nem Péter Bencéhez?
            Az már hab a tortán, hogy találtam olyan felvételt, ahol <a id="vEC8CNlsvkQ" name="mozi" title="Alexander Hrustevich">Michael Jackson</a> szerzeményét adja elő 
            a <a id="0H4rq0L9OSw" name="mozi" title="Michael Jackson Bad/Smooth Criminal">péterbencés változat</a> rendelkezésre álló <a href="https://www.musicnotes.com/sheetmusic/mtd.asp?ppn=MN0160544">zongoraátiratából</a>.
            Klasszikusok közül a legnagyobbak művei is megszólalnak előadásain. Johann Sebastian Bach "Das wohltemperierte Klavier" cím alatt kiadott darabjaiból az <a id="ChPw4oeUoTM 208" name="mozi" title="J.S. Bach">Esz-dúr hangnemben komponált prelúdium és fúga</a> sem maradhat ki,
            amit összehasonlíthatsz <a id="YRbI-2z1SRM 228" name="mozi" title="Bach Nr 7 BWV 852 Es-Dur Das Wohltemperierte Klavier">Schiff András</a> zongorajátékával.
          </p>
        </div>
        <div class="box-text-update">
          <p>
            Bach műveit leghitelesebben Schiff András tolmácsolja napjainkban.
            Osztozik Péter Bence sorsában azzal, hogy szintén <a id="bsHTvyBlMHs 157" name="mozi" title="András Schiff - Verbier Festival 2016">magyar anyanyelvű</a>, tehetséges és próféta. Ő is elment innen a boldogulásért, a nyugodt és becsületes légkörért.
            Firenzében és Londonban tart fenn lakásokat, és köszöni szépen, jól van.
            <a href="https://dteurope.com/culture/hungarian-pianist-knighted-by-queen-elizabeth-ii/">Sir Andrew</a>, a Brit Birodalom lovagja,
            a 2022-ben <a href="https://www.leipzig.de/news/news/sir-andras-schiff-mit-der-bach-medaille-2022-der-stadt-leipzig-geehrt">Bach-medállal kitüntetett</a> zenész egykor <a id="TC-j2Y5Xmho 1810" name="mozi" title="mesteriskola">Kadosa Pál</a> tanítványaként Kocsis Zoltánnal és Ránki Dezsővel tűnt ki a hazai zongoristák sorából.
            Kocsis nem ment sehova. Itthoni művészként belekeseredett, majd belepusztult a haza és a nemzeti oldal iránti hűségbe – nem érte meg a nyugdíjas kort.
            Meglehetős naivitásra vall, de az is lehet, hogy pozícióját és a Nemzeti Filharmonikusok költségvetési támogatását féltve, Magyarországot masszív demokráciának nevezte már a NER idejében. Emellett bírálta azokat, akik látták a bajt, és meglátásuknak időben hangot adtak.
            Ránki is betagozódott a NER-be, amire abból következtetek, hogy a napokban megtartotta székfoglaló előadását a Magyar Művészeti Akadémián.
            Schiff pontos, szabatos és okos. Utóbbi tulajdonság nem feltétlenül jár együtt a zenei tehetséggel, nem adatik meg mindenkinek a Kossuth-díj mellé.
            Ránki vagy Kocsis nem szívesen lennék, ellenben Schiff vagy Péter Bence annál inkább. Ők képviselik a szabad szárnyalást, az igazi művészetet az ügyes mesteremberek földhözragadt viselkedésével szemben.
            <br>
            Ha nem ismerném Schiff munkásságát, más jelekből is gyanakodhatnék arra, hogy kiváló ember. Elém került <a id="2Y_mWm5n2I8" name="mozi" title="Alte Oper Frankfurt">egy kocsmai beszélgetés</a> anyaga, ahol a frankfurti Alte Operben tartott koncertje után válaszol kérdésekre,
            s eközben nagyjából 20 percen keresztül egy borospoharat lenget a kezében, amiből beszéd közben óvatosan kortyolgat. Nem kólát vagy valami lónyálat iszik, hanem bort.
            <br>
            Nem tartozik a tárgyhoz, de elmesélem, hogy gyerekeimmel ellentétben nem jártam zeneiskolába, mégis nagy kedvvel hallgatom Schiff András <a id="sFTAjQ07vYc 16" name="mozi" title="Schiff András">előadásait</a>. Egyszerűen, pontosan, frázisoktól mentesen fogalmaz, jól érthető.
            Még úgy is, hogy nem beszélek angolul, ő meg többnyire ezen a nyelven tartja mesterkurzusait.
            Komoly dolog ez, kiváló zongoristák tudását csiszolja, s közben a <a id="IzTdpTHIgkc 1190" name="mozi" title="Masterclass at the Royal College of Music">közönséget is szórakoztatja</a>.
            Sem a tanítás, sem a tanulás nem egyszerű folyamat, különösen <a id="IzTdpTHIgkc 1850" name="mozi" title="Masterclass at the Royal College of Music">a beidegződések elleni harc nehéz</a>.
            Rendszerint úgy kezdődik a foglalkozás a tanítványokkal, hogy <cite>"bravo, excellent, very good"</cite>, esetleg <cite>"danke, sehr gut"</cite>, hogy aztán egy órán át csak az előadás hibáiról beszéljen, és a jó megoldásokat mutogassa.
            <a id="nourWqvItAc 1011" name="mozi" title="excellent, it's not much to do">Jean-Sélim Abdelmoula</a> esetében hasonló történt ahhoz, mint a bostoni zenesuliban Péter Bencével.
            Zongoratanára (<a href="https://college.berklee.edu/people/vadim-neselovskyi">Vadim Neselovskyi</a>) meghallgatta, aztán úgy nyilatkozott, hogy nincs mit tanítania neki.
            <details>
              <summary>a kedvenceim</summary>
              <a id="3-mPaaHvLLU 1731" name="mozi" title="Juilliard Piano Master Class">minden állat egyenlő, de vannak egyenlőbbek</a>
              <br>
              <a id="3-mPaaHvLLU 1097" name="mozi" title="Juilliard Piano Master Class">free as a bird</a>
              <br>
              <a id="3-mPaaHvLLU 904" name="mozi" title="Juilliard Piano Master Class">andante</a>
              <br>
              <a id="RdqiQ9VQxrE 2273" name="mozi" title="Masterclass at the Royal College of Music">egyre közelebb</a>
              <br>
              <a id="agN-B5kgzB0 1845" name="mozi" title="Masterclass at the Royal College of Music">Haydntól nem volt mit tanulni... vagy mégis?</a>
              <br>
              <a id="I3a2IsqDjRw 934" name="mozi" title="Masterclass mit Sir András Schiff">mintha hegedűn játszanánk</a>
              <br>
              <a id="NzZczVrurUE 1383" name="mozi" title="Gstaad Piano Academy Masterclass">что значит innig, вы знаете? but there is no translation... innig ist ein sehr schönes Wort</a>
              <br>
              <a id="nourWqvItAc 1434" name="mozi" title="this is a dance">Jean-Sélim Abdelmoula</a>
            </details>
          </p>
        </div>
        <div class="box-text">
          <p>
            Hrustevich-et komolyzenei repertoárja alkalmassá teszi templomi orgona helyettesítésére is. Tönkrement? Elromlott? Hívd Hrustevich-et!
            Csak egy hokedlit kell alátenni, ő hozza a hangszerét, és ha jó a terem akusztikája, akkor <a id="jDXkixRjYOg 485" name="mozi" title="J.S. Bach, g-moll fantázia és fúga BWV 542">úgy fog szólni, akár az igazi</a>.
            Hallgasd meg, hogyan szól ugyanez <a id="VCFZW1XeeAQ 186" name="mozi" title="J.S. BACH, Fuga g-moll BWV 542">orgonán</a>. Sok felvételbe belehallgattam, amíg végre találtam olyat, amit érdemes összevetni a harmonikán játszott változattal.
            <details>
              <summary>futottak még</summary>
              <a id="VSgilEbcz9E 177" name="mozi" title="J.S. BACH Fugue in G minor, BWV 542">Hazel Wright Organ</a>
              <br>
              <a id="8y8mlNOftv0 525" name="mozi" title="J.S. BACH Fugue in G minor, BWV 542">Saint Thomas Church</a>
              <br>
              <a id="1g0wZxm3ADg 606" name="mozi" title="J.S. BACH Fugue in G minor, BWV 542">l'orgue de Saint-Séverin</a>
              <br>
              <a id="egn1z3sVvoY 215" name="mozi" title="J.S. BACH Fugue in G minor, BWV 542">Trost-Organ in Waltershausen</a>
              <br>
              <a id="tgDE3klkmtQ 576" name="mozi" title="J.S. BACH Fugue in G minor, BWV 542">St Martin's Church</a>
              <br>
              <a id="EpNZPnmX1Ow 572" name="mozi" title="J.S. BACH Fugue in G minor, BWV 542">St. Thomas Church Leipzig (mint a mérgezett egér)</a>
              <br>
              <a id="SKUcbgwjDPg 780" name="mozi" title="J.S. BACH Fugue in G minor, BWV 542">Casavant organ in Nova Scotia (lassan járj, tovább érsz)</a>
            </details>
          </p>
        </div>
      </div>
      <div class="box">
        <div class="box-text">
          <p>
            Varnus Xavért egyszer régen az orgona Horowitzának titulálva méltatták, ami nagy megtiszteltetés Horowitz munkásságát és képességeit ismerve.
            A nagy hírű zongorista akkor már halott legenda volt. Ehhez képest Péter Bence élő legenda, és bár majd' tíz évvel fiatalabb Alexander Hrustevich-nél, nekem mégis ő az etalon.
            <br>
            Végezetül két érdekesség.
            Schiff a Liszt Ferenc Zeneművészeti Főiskolán tanult, de a diploma megszerzése nála is elmaradt. Nem számít. Ő sem lenne jobb zenész attól, ha kiakasztaná a falra.
            Horowitz, Hrustevich, Péter Bence, Vadim Neselovskyi egyaránt zenészek.
            Egyvalaki mégis kilóg a sorból, ha úgy tetszik kakukktojás. Melyikük? Péter Bence nem ukrán származású.
          </p>
        </div>
      </div>
    </div>
  <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>