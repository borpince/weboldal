<!DOCTYPE html>
<html lang="hu">
<head>
  <title>borospince</title>
  <meta name="description" content="Mely mesebeli alakok mutatnak hasonlóságot Orbán Viktorral? Itt ez is kiderül.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Milyen hülyének lenni?</h1>
      <div class="box">
        <div class="box-text">
          <p>
            Lenne jobb dolgom, most mégis ezzel foglalkozom. Azt kívánja a téma észszerű megközelítése, hogy először a <i>hülye</i> szó jelentését tisztázzam,
            mert manapság ennek használata nem minden esetben a szótári magyarázatnak megfelelő. Gyermekkorom lexikonpörgetős korszakából emlékszem a hülye legegyszerűbb meghatározására:
            <i>gyengeelméjű</i>, ennél is rövidebben <i>idióta</i>.
            <br>
            Az egyszerű hülyézéshez képest sokféleképpen árnyalható, ha valakinek a viselkedésével nem vagyok elégedett.
            Nem feltétlenül értelmi képességre vonatkozik a minősítés, tehát kifejezhetem megvetésemet is,
            és a jelző vonatkozhat megbotránkoztató külalakra úgy, hogy a bírált személy talán nem is igazán buta.
            A <a id="j0lcFjL79rY" name="mozi" title="Monty Python">Hülye járások minisztériuma</a> című, a <i>sketch comedy</i> műfajába tartozó előadás szokatlan mozdulatokat illet e jelzővel, nem értelmi képességekkel foglalkozik.
            Van bennem annyi emberség, hogy ha látok egy szerencsétlent az utcán, akinek nehezére esik a járás, akkor nyilván nem fogom lehülyézni,
            legfeljebb azon gondolkodom, milyen nyavalyája lehet? Borzalommal vegyes együttérzéssel szemlélem a nyomorékokat, mert a helyükbe képzelem magam.
          </p>
        </div>
      </div>
      <div class="box">
        <div class="box-text">
          <p>
            Ezzel meg is érkeztem Magyarország valaha volt legszégyellnivalóbb miniszterelnökéhez, mert vele kapcsolatban is ez a kérdés merül fel bennem elsőként:
            milyen nyavalyája lehet ennek a szerencsétlennek? A gőg és az elbizakodottság hangján rendszeresen teszi közzé beteg gondolatait,
            és nyilatkozik úgy, hogy bennem egy szemernyi kétség sincs afelől, hogy ennek elmentek otthonról.
            Egy szellemi kripli a legrosszabb fajtából, akinek megjelenése is erősen gyanút keltő. Két mesefigura jut eszembe róla külsejét vizsgálva.
            Rugor Nass a Gungan nemzetségből, és Jabba Desilijic Tiure a huttok fajából. Rugor Nass hős hadvezér, aki a felkelők oldalán harcol a Birodalom ellen,
            tehát vele csak külső jegyek alapján fedezhető fel hasonlóság miniszterelnökünkkel, ellenben Jabba nem csupán rusnya ábrázata alapján rokonítható Orbánnal.
            Ismerői így nyilatkoznak róla: <cite>a huttok híresek a bűnözésben való részvételükről és a galaktikus alvilág irányításáról. Jabba a Tatooine bolygón él, és az egyik legismertebb és legrettegettebb bűnözővezér</cite>.
            Nos, Orbán Magyarországon él, és minden jel szerint a hazai bűnözés közvagyont dézsmáló ágának szellemi irányítója és legfőbb haszonélvezője.
            <br>
            Roppant elégedett vagyok sziporkázó gondolataimmal, amikor valami eredeti felismerésre jutok, csakhogy most csalódnom kell,
            mert ahogy Jabba és Rugor Nass ábrázolásokat keresek, nem egy olyan találat kerül elém, amelyeken ezeket a mesebeli alakokat pont Orbán Viktorral vetik össze.
            Úgy látom, nem az enyém a felismerés elsősége, viszont nyilván nem alaptalan a meglátásom, ha a hasonlóság másnak is szemébe ötlött.
          </p>
          <figure>
            <div class="box-img">
              <img src="https://kep.pince.eu/jabba.webp">
            </div>
            <figcaption>Jabba? Nem, ez csak Orbán – forrás: <a href="https://www.facebook.com/photo/?fbid=951930223264398&set=a.310070154117078">ImPostor</a></figcaption>
          </figure>
          <figure>
            <div class="box-img">
              <img src="https://kep.pince.eu/nass.webp">
            </div>
            <figcaption>forrás: <a href="https://9gag.com/gag/a6qqA48">9GAG</a></figcaption>
          </figure>
        </div>
        <div class="box-text">
          <p>
            Írásaim többségét lelkesen illusztrálom hol saját készítésű képekkel, hol pedig az internet közvetítésével rendelkezésre álló forrásokból.
            Orbán külsejét nem kell kifiguráznom, mert ahogy a fenti példák mutatják, megteszik helyettem mások,
            továbbá megteszi ezt ő maga, testalkatával és bohócos öltözködésével. Visszafogott táplálkozással mozgáshiányos életmód mellett is féken tartható a súly,
            de ahhoz fegyelmezetten kell viselkedni, ami ennek az Orbánnak láthatóan nem megy.
          </p>
          <div class="box-img">
            <img src="https://kep.pince.eu/nyavalya.webp">
          </div>
          <p>
            Mindegy, kit állítunk mellé, mert szinte bárki jobban néz ki nála. Gyakori megfigyelés, hogy az összeharácsolt vagyon nem fejleszt szükségképpen jó ízlést vagy irigylésre méló észjárást,
            és ez Orbánra fokozottan érvényes. Kim Dzsongun Orbánnál is szörnyebb despota, de neki legalább jó a szabója, és ha valaki Putyint öltöztetné orbánosan, az hamar a Gulágon találhatná magát, ha éppen nem novicsokos kezelést kapna, vagy polóniumos kávét.
            <br>
            Milyen szép is lenne, ha ezzel az Orbánnal csak ennyi lenne a gond, de nem ússzuk meg ennyivel,
            mert ennél súlyosabb a helyzet. A minap azt találta nyilatkozni ez a félkegyelmű, hogy <cite>"az oroszok mindig tartották a szavukat"</cite>,
            és ezen erősen megütköztem. Már ott sem stimmel ez a megállapítás, ha csak a Romanovokra gondolok, akiket letereltek a pincébe, mert ott ugye biztonságban lesznek,
            aztán halomra lőtték őket a pribékek. Nem kell ilyen messzire menni az időben, mert 1994-ben Oroszország, USA és Nagy-Britannia nevében írták alá a <i>budapesti memorandum</i>
            néven ismert nyilatkozatot, amiben Ukrajna területi integritását garantálták viszonzásul azért, mert lemondott atomfegyvereiről.
            Abban nem volt hiba, hogy Ukrajnából eltűntek ezek a tömegpusztító fegyverek, de amint látjuk, az oroszok által adott garancia nem ér semmit.
            2014-ben a ruszkik magukhoz csatolták a Krímet, 2022-ben pedig területrabló támadást indítottak Ukrajna ellen.
            E tények tudásához nem kell a múlt homályában kutatni, kétségünk sem lehet, mert a szemünk láttára zajlanak az események.
            <br>
            Nem velem van baj, ha Orbántól eltérően értékelem a helyzetet, mert a <i>garantál</i> minden körülmények között azt jelenti, hogy <i>úgy lesz, ahogy ígérik</i>.
            Ha nem úgy lesz, akkor bizony becsaptak, és ezt a legnagyobb nyelvi leleménnyel sem lehet úgy magyarázni, hogy tartották a szavukat.
            Hogy a fenébe bízhattuk rá az ország irányítását egy olyan alakra, aki a nyilvánvaló tények ellenére a pofánkba hazudik?
            Nekem a ruszki közéletről leginkább az jut eszembe, hogy átlagosan hetente esnek ki az emeleti ablakokból emberek, akik nem a hatalom elvárása szerint teszik közzé gondolataikat.
            Aki háborúnak meri nevezni a háborút, kritizálja az állam és a hadsereg működését, azzal könnyen ez történhet,
            hacsak nem a Gulágon sínylődik, mint például a néhai Navalnij. Eszembe jut még róluk a gyarmattartók birodalmi gőgje,
            a vodka és a masszív alkoholizmus, hogy a kommunista időkben sunyin kirabolták Magyarország titán készletét, a termékeikre jellemző pazarló anyagfelhasználás stb.
            Legkevésbé az a jellegzetesség ugrik be az oroszokról, hogy szavatartó nép lennének. Ja. Málenkíj robotra hurcoltak el a megszállt országokból civileket,
            akik évek múlva térhettek haza. Vagy akkor sem, mert ott pusztultak valemelyik szovjet munkatáborban.
            Orbá, Orbán, hová tetted az eszedet?
            <br><br>
            Az a véleményem, hogy ha Orbán nem egy országot vezetne, hanem csupán egy háztartást, és nem EU-s forrásokból meg adóbevételekből gazdálkodna, hanem a szokásos családi jövedelemforrásokból,
            akkor eszetlen hóbortjai miatt tönkremennek, otthonukat elárverezik, a felesége alkoholista lesz és elválik tőle, a gyerekei intézetbe kerülnek, ő maga pedig egy hajléktalanszálló lakójaként anekdotázgatna.
            A Széchenyi Bencével készült <a href="https://www.valaszonline.hu/2025/02/12/szechenyi-x-bence-leszarmazott-botaniq-budai-klub-tiborcz-istvan-uj-arisztokracia-a-dinasztia-kisfilm/">beszélgetés</a> kulcsgondolata jut eszembe:
            <cite>"Széchenyi István a magánvagyonából csinált közvagyont, Tiborcz István pedig a közvagyonból magánvagyont"</cite>.
            Briliáns meglátás, amit annyiban pontosítok, hogy Tiborcz vagyona igazából Orbáné, és a Simicska-ügyet ismerve minden az övé,
            hiszen bárkitől bármit elvehet.
            <br><br>
            Orbán hatalmát a koncot vető vezért híven követők alattvalói lelkülete, a polgárokba ivódott talpnyaló ösztön, az emberi butaság, ha úgy tetszik, a hülyeség tartja életben.
            Amíg ez nincs kiirtva a társadalom széles rétegéből, addig demokratikus változásra számítani nem lehet.
          </p>
        </div>
        <div id="mozi_keret" class="box-text-update" style="opacity:100%">
          <p>
            Újabban nem a TV-t nézi az, aki hiteles tájékoztatást keres – sokan a YouTube csatornáin találnak rá az őket érdeklő anyagokra.
            Ebben a speciális moziban ebből a forrásból kínálok mellékleteket a szürke szöveg illusztrációjaként.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>
