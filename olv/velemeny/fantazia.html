<!DOCTYPE html>
<html lang="hu">
<head>
  <title>borospince</title>
  <meta name="description" content="Jesus bleibet meine Freude – Bach műveinek jegyzéke (BWV) szerinti 147. kantáta egyik korál tétele 1723-ból. Magyar fordítása 'Jézus az én boldogságom', ami a Zsoltárok könyvéből származó gondolat. Itt megtudhatod azt is, hogyan utasítja maga mőgé Khatia Buniatishvili a Playboy-nyuszikat, és megismerheted a mexikói trombitás történetét is, továbbá betekintést kapsz a dalszövegírók nyomorúságába. Orbán Karinthy babérjaira tör? Annyira nem ügyes.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/velemeny/fantazia">
</head>
<style>
table, th, td {
  /*border: 1px whitesmoke;*/
  border-collapse: collapse;
  padding-right: 20px;
}  
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Jesus bleibet meine Freude</h1>
      <div class="box">
        <div class="box-text">
          <p>
            Joggal feltételezem, hogy <i>korál</i> szavunkat nem a pusztából hoztuk magunkkal, hanem egy idegen szó magyar leirata. Egyházi vonatkozása miatt erősen latin eredetre tippelek,
            bár származhatna angolból is, mert mindkét nyelvben azonos, <i>choral</i> alakot kapott.
            Ebből az egyezésből hibás következtetés lenne rokonságot feltételezni a két nyelv között, de tudós emberek állítják,
            hogy mindkettő az indoeurópai (régiesen indogermán) nyelvcsaládból ágazott el. Legalább ekkora eséllyel kerülhettek szavak kelta nyelvekbe a normann hódítással,
            de nem akarom elvenni sem nyelvészek, sem történészek kenyerét, mert mindkét tudomány távol áll tőlem.
            <br>
            Letettem arról, hogy ebben az életemben angolul beszéljek, arról meg pláne, hogy értsem is az így karattyoló népeket.
            Magyarul egyszerűbb az élet, mert <i>kórus</i> és <i>korall</i> szavaink úgy kiejtésük, mint írásmódjuk szerint jól megkülönböztethetők.
            Nem így az angoloknál, ahol a <i>choral</i> és <i>coral</i> kiejtés szerint nem térnek el egymástól.
            Mindkét szó mellett a [ˈkôrəl] hangzást adják meg a szótárban, tehát nem csak én hallom egyformának, hanem a fonetikai jelek egyezése is ezt mutatja.
            Persze a szövegkörnyezet egyértelművé teszi a jelentést, de ez a segítség sem ösztönöz kellően az angol nyelv értő használatára.
          </p>
        </div>
      </div>
      <div class="box">
        <div class="box-text">
          <p>
            Utódaimban idejekorán kifejlődött a képesség, amivel nemzetközi csapatban, idegen országok szervezeteiben is jól érvényesülnek.
            Fontosnak tartottam boldogulásukhoz, ezért járt hozzánk kiskorukban maszek nyelvtanár, ezért iratkoztak be külföldi egyetemekre.
            Nem lehet minden gyerek ilyen szerencsés – <a href="/olv/rem/apahiany">én sem voltam az</a>.
          </p>
          <p id="vallas">
            Legalább ilyen eredményességgel tartottam távol családom felnövekvő nemzedékét a vallásos érzülettől, hitélettől, hiszékenységtől.
            Nem járunk templomba, nem imádkozunk, nem fohászkodunk istenekhez. Fizikailag nem volt távolságtartás,
            mert fiaim egyházi és felekezeti iskolákba jártak, de a haszontalan eszmék nem ivódtak beléjük, nem tettek kárt bennük.
            Ezek az iskolák, az ott megismert tanárok inkább voltak rendkívül hasznosak, mintsem kárunk származott volna irányultságukból.
            <br><br>
            J. S. Bach munkásságában sem okozott károkat a vallásos közeg, aminek zeneszerzőként szolgálatában állt.
            Ellenkezőleg. Többek között az egyház biztosított hátteret, inspirációt, valamint kellő jövedelmet népes családjának eltartásához.
            Életének egy szakaszában hetente komponált új kantátát vasárnapi istentiszteletekre vagy ünnepekre, s ezzel jelentős mértékben hozzájárult az egyházi zene fejlődéséhez.
            Ezek a művek mindmáig a liturgikus zene kiemelkedő darabjai úgy, mint a tőle származó passiók, oratóriumok, korálok, misék és motetták.
            Így teljesedett ki művészete olyan mértékben, hogy az a mai napig hatással van a közönségre, a zenésztársadalomra,
            továbbá jelentősen fejlesztette a zeneelméletet.
          </p>
        </div>            
        <div class="box-text-update">
          <p>
            Bach 1723-tól haláláig a lipcsei Tamás-templomban teljesített kántori szolgálatot.
            Legalább 50 elkészült kantátájával különösen termékeny időszak az 1724-es év.
            A legeredményesebb hónapban, májusban hét szerzeményét mutatták be.
          </p>
            <table>
              <tr><td>&nbsp;</td></tr>
              <tr><td>május 7.</td><td>BWV 166</td><td>Wo gehest du hin?</td></tr>
              <tr><td>május 14.</td><td>BWV 86</td><td>Wahrlich, wahrlich, ich sage euch</td></tr>
              <tr><td>május 18.</td><td>BWV 37</td><td>Wer da gläubet und getauft wird</td></tr>
              <tr><td>május 21.</td><td>BWV 44</td><td>Sie werden euch in den Bann tun</td></tr>
              <tr><td>május 28.</td><td>BWV 59</td><td>Wer mich liebet, der wird mein Wort halten</td></tr>
              <tr><td>május 29.</td><td>BWV 173</td><td>Erhöhtes Fleisch und Blut</td></tr>
              <tr><td>május 30.</td><td>BWV 184</td><td>Erwünschtes Freudenlicht</td></tr>
            </table>
          <p>
            <br>
            Az elképesztő teljesítmény megítélésén az sem ront, hogy a szoros határidők miatt némely darab szövegének kidolgozására nem maradhatott elég idő.
            Ilyen például a <a id="3V7BGulp09E" name="mozi" title="BWV 166">Wo gehest du hin?</a> (BWV 166), aminek első áriája a címbeli kérdést ismételgeti.
          </p>
          <p>
            <br>
            <cite>
              Wo gehest du hin, wo, wo gehest du hin, wohin,
              <br>
              wo gehest du hin, wohin, wo gehest du hin?
              <br>
              Wo gehest du hin, wo gehest du hin, wohin,
              <br>
              wo gehest du hin, wo, wo gehest du hin?
              <br>
              Wo gehest du hin, wohin, wohin, wo, wo gehest du hin,
              <br>
              wohin, wohin, wo, wo gehest du hin, wohin wo gehest du hin,
              <br>
              wohin, wo, wo, wo, gehest du hin, wohin, wo gehest du hin?
            </cite>
            <br>
          </p>
          <p>
            <br>
            Ennél csupán egy fokkal bonyolultabb szöveget kapott a <i>Hová mégy te, kis nyulacska?</i> című gyermekdal Kodály Zoltán gyűjtéséből.
          </p>
          <p>
            <br>
            <cite>
              Hová mégy te, kis nyulacska?
              <br>
              Ingyor, bingyor, tá-liber,
              <br>
              tutáliber, máliber,
              <br>
              az erdőbe.
            </cite>
            <br>
          </p>
          <p>
            <br>
            A komplexitás teljes hiányát mutató abszolút szimpla dalszöveget is megalkották már. Az aláröhögős szituációs komédia (sitcom) etalonjának számító <i>Two and a Half Men</i>
            TV sorozat <a id="UjDMsHEHI00" name="mozi" title="Two and a Half Men">főcímzenéjében</a> mindössze egy szót ismételgetnek. Akinek korábban csak ez hiányzott, annak immáron teljessé vált a világ.
          </p>
        </div>
        <div class="box-text">
          <p>
            Meg kell hagyni, nem hétköznapi fantázia kell ahhoz, hogy valaki ilyen gazdag dallamvilágot hozzon létre többszólamú harmóniában és ritmusban.
            Bach alkotói nagyságát mi sem bizonyítja jobban, minthogy a műveltség szerény fokán álló, zeneileg képzetlen emberben is megragadnak tőle származó dallamok.
            Így juthatott eszembe a képzelőerő mértékét firtató gondolataim kapcsán egy korálfantázia műfajú szerzeménye,
            egyik legismertebb és leggyakrabban előadott darabja, a <i>Jesus bleibet meine Freude</i>.
            Sokféleképpen interpretálják. Ha elmarad a kórus, akkor csak a címe utal vallásos ihletettségre,
            és ebben a formában <a id="7-4rYMn64T4 5" name="mozi" title="Jesus bleibet meine Freude">nem áll jól minden hangszernek</a>.
            Furcsa ízlésemnek más darabok zongoraátirata kellemesen hat. Bach számtalan nagy sikerű műve közül a <i>Schafe können sicher weiden</i>
            <a id="rjm9aGioXaw" name="mozi" title="Schafe können sicher weiden">jól hangzik zongorán</a>,
            pedig ezzel az előadásmóddal, ezen a kifinomult hangszeren és a fényes külsőségekkel pont a darab mezőillatú jellege vész el,
            s ezt a vélekedést a kedvező testi adottságait nem rejtegető művésznő sem feledteti.
          </p>
        </div>
        <div class="box-text-update">
          <p>
            Khatia Buniatishvili rendkívül kellemes szokása, hogy provokatív öltözékekben lép színpadra.
            Zubin Mehta 80. születésnapjának ünneplésére szervezett koncerten a legenyhébb megítélés szerint is <a id="nBsl7D9i6aM 1388" name="mozi" title="Khatia Buniatishvili">áttetsző ruhában</a>
            lépett fel, aminek a közelében muzsikáló zenészek, no meg az első sorban ülő nézők örvendhettek különösen.
            Sugárzik róla az odaadás – átszellemült, virtuóz és <a id="nBsl7D9i6aM 1633" name="mozi" title="Khatia Buniatishvili">pajkos</a>. Kívánni sem lehet dögösebb közreműködőt.
            Az ünnepi koncert befejezéseként nem egy Playboy-nyuszi tol születésnapi tortát a színpadra, hanem az <a id="nBsl7D9i6aM 2792.6" name="mozi" title="Khatia Buniatishvili">alkalomhoz öltözött</a> zongorista,
            és a legvégén bemutatkoznak az elfújásbiztos gyertyák is.
            <br>
            Stúdiófelvételeken látni őt állig begombolt, <a id="ue1pw00KYm8 365" name="mozi" title="Khatia Buniatishvili">nem testhezálló ruhában</a> is – publikum nélkül minek a felhajtás?
          </p>
        </div>
        <div class="box-text">
          <p>
            <i>A nyáj nyugalomban legelhet</i> (Schafe können sicher weiden) című szoprán ária a Vadászkantátából való.
            <a id="xt3DEuw0wjM 4" name="mozi" title="Schafe können sicher weiden">Eredeti hangszerelésben</a> az énekhangot a continuo mellett furulyák kísérik,
            ami a pásztorok életét, a békés vidéki körülményeket idézi. A dallam és a ritmus együttese zongorán előadva is meggyőzően szól,
            átadja a nyáj védett nyugalmát, nem kelt zavart a nedves gyapjú és az ázott szalma illatának hiánya.
            Ellenben a <i>Jézus az én boldogságom</i> (Jesus bleibet meine Freude) című korál nem szólhat jól ezen a hangszeren.
            Nem a kórus hiánya okozza a herélt hangzást, hanem a zongora elhaló hangja. Ez a hangszer nem képes kitartott hangot kibocsátani úgy, mint például a fúvósok.
            A mű eredeti hangszerelése szerint a szélesen hömpölygő, diadalmas dallamfolyam <a id="T5Df7f_BLU8" name="mozi" title="a dallamfolyam">oboából árad</a>, ami önmagában is magával ragadja a hallgatóságot,
            ezen felül a kórus és a többi hangszer bónusz.
          </p>
        </div>
        <div class="box-text-update">
          <p>
            Történt egyszer, hogy egy európai zenész Mexikóba utazott, és idejébe belefért, hogy ismerőseivel egy ottani kocsmában mulatozzanak.
            Itt figyelt fel arra a furcsaságra, hogy az intézményben élőzenét szolgáltató trombitás folyamatosan fújja anélkül, hogy levegőt venne.
            Ekkora tüdeje senkinek nincs – gondolta a szintén zenész vendég, és attól kezdve csak a trombitást leste, hogy kiderítse a szokatlan technika titkát.
            <br>
            A mexikói trombitásnak is elfogy egyszer a levegője. Ekkor az utolsó szusszanatnyit a pofazacskójából fújja a hangszerbe,
            s amíg ez kitart, azalatt gyorsan teleszívja tüdejét az orrán keresztül, és ezt a műveletsort ismételgetve a végtelenségig képes folyamatosan fújni trombitáját.
            Arra tippelek, hogy az oboista is ezt a módszert alkalmazza, különben kénytelen lenne rendszeresen szünetet tartani a levegővételhez.
          </p>
        </div>
        <div class="box-text">
          <p>
            Bizonyos hangszereken játszva a folyamatos hangzás adja magát. Húzod, vonod, fújod, nyomod, és szól.
            Egy orgonistának kivételesen jó a dolga, mert nem elég, hogy a sípokból folyamatosan tódulnak a hangok,
            hanem még a kórus szólamát is képes megfelelő hangzással eljátszani, ha bekapcsolja a <a id="l3UuGPCCm_I 23" name="mozi" title="emberi hang az orgonából">vox humana</a> (emberi hang) regisztert.
            <br>
            Az is bátran színpadra viheti a BWV szerinti 147-es kantáta záró tételét, aki csak saját <a id="drdd5xxZ_eE 19" name="mozi" title="Benjamin Appl">baritonjára támaszkodhat</a>.
            Megspórol ugyan egy kórust, de a másik oldalon maga köré kell gyűjtenie egy kamarazenekart a megfelelő barokk hangzást biztosítandó.
            Kísérletezni nem csak lehet és szabad, hanem kötelező, ezért ugyanezt megteheti <a id="csFkz545KuM" name="mozi" title="Christine Nonbo Andersen">egy angyali hangú szoprán</a> is,
            de sokat veszít azzal, ha hangszeres kíséretre korrepetítorát kéri fel, aki jobb kézzel a kísérődallamot játsza, ballal meg <i>basso continuot</i>.
            Ettől lesz halvány a kísérlet, mert ezzel az egyszerűséggel pont a terjengős, barokk hatás tűnik el a produkcióból, amit sem jó artikuláció, sem lelkesen kalimpáló karnagy nem pótolhat.
            <br><br>
            Bach fantáziájának csak végzetes agyvérzés, ebből fakadóan a földi lét viszonylagos rövidsége szabott határt. Egyik legismertebb és leggyakrabban előadott műve az ő korában <a id="0yDoqwjarNQ 4" name="mozi" title="Bach korában">ilyen összeállításban szólhatott</a>:
            oboa, fagott, harmónium, vonósok és kórus. Zeneileg képzetlen vagyok, nincs bennem hajlam komponálásra, de a képzelőerőm más téren jól működik.
            Kiskoromban Berze Nagy János és Benedek Elek gyűjtését, ráadásul a Grimm testvérek meséit olvasva edződött,
            ezért nem szorulok megmondóemberek ötleteire, amikor rendkívüli helyzetek magyarázatát keresem.
          </p>
        </div>
      </div>
      <div class="box">
        <div class="box-text">
          <p>
            A közbeszédet jelenleg a múlt héten kipattant botrányok határozák meg. 2025 januárjának első napjaiban Orbánt hiába keresték, amíg ki nem derült, hogy Indiába utazott.
            A hírek szerint hetekig nem kíván hazatérni annak ellenére, hogy ő maga vezette be a rendeleti kormányzást háborús veszélyhelyzetre hivatkozva.
            Nélküle pedig nem történhet semmi, nem hívja össze a kormányüléseket – üdülni ment családostul.
            Néhány napra rá, az év második hetében pattant ki a Rogán-botrány: az USA szankciós listára tette a <a href="https://en.wikipedia.org/wiki/Magnitsky_Act">Magnitsky-törvény</a> szellemében eljárva.
            Nem utazhat a tengeren túlra, ottani vagyonát zárolják, és az is pórul jár, aki üzletel vele. Lényegében pária lett, elzárkózik tőle az amerikai társadalom.
            Nem zárják börtönbe (a szankciók célja nem a büntetés, hanem a viselkedés pozitív változása), de távol tartják maguktól, mint valami fertőző leprást, aki eközben Magyarországon zavartalanul éli világát.
            Orbán után a legnagyobb hatalommal bíró "miniszter", akit bátran nevezhet bárki bűnözőnek anélkül, hogy ezzel Rogán becsületébe gázolna.
            Mert ez az alak bizonyítottan és köztudomásúan egy sunyi, gátlástalan tolvaj, egy kivételesen nem jogász, hanem marketinges közgazdász bőrbe bújt kártékony maffiózó.
            <br><br>
            Kiskoromban én is nagy zsivány voltam. Ha valami disznóságot csináltam, utána gyorsan ágyba bújtam, és alvást színleltem,
            mert ez egy gyerek számára különösen védett helyzet. Abban bízhattam, hogy az alatt az idő alatt, amíg látszólag alszom, a cselekmény elévül.
            Hasonló taktikát követhet Orbán, aki nem alvást, hanem üdülést színlel Indiában, jó messze innen. Itthon is nehéz közvetlen kérdésekkel zaklatni,
            hát még a világ másik felén.
            <br>
            Rogán mégiscsak a titkosszolgálatok főnöke, ráadásul a magyar kormány jól fizetett lobbistákat tart Washingtonban.
            Valaki időben leadhatta a drótot a készülő amerikai döntésről, és ezt megneszelve Orbán megpattant, és azóta is úgy viselkedik, mintha minden rendben lenne.
            Rogánról egy szót sem szól, miközben azt megüzente Indiából, hogy szerinte Csád biztonsága és szuverenitása milyen fontos.
            Kisajátított országrészek, saját lábon álló család, TEK, erős mennyezet a fej fölött, és vastag bőr a pofán –  ezek teszik magabiztossá az embert. Orbán ennyi mindennel megtámogatva épít stadiont a kert végébe gőgösen,
            hosszabbítaná meg a kisvasutat Bicskéig pofátlanul, és <a id="kr1C4P4AGtA 34" name="mozi" title="Orbán">így védi Rogánt</a> a védhetetlentől dacosan. Pedig ez a fickó már nem csak a Kúria szerint bűnöző,
            hanem az <a href="https://home.treasury.gov/news/press-releases/jy2773">OFAC</a>  is annak tartja. Az USA Pénzügyminisztériumának Külföldi Vagyonellenőrzési Hivatala vezet nyilvántartást a világ legsötétebb gazembereiről.
            Félreértésből nem szoktak felkerülni erre a listára, és aki szerepel rajta, arról biztosan tudhatjuk, hogy nem rendes ember.
            <br><br>
            Öreg vagyok már a forradalom-csináláshoz, de szurkolok a fiataloknak.
            A bumburnyák Mészáros Lőrincnek nem lehet akkora fantáziája, mint némely zeneszerzőnek vagy mesemondónak,
            de valamit sejthet a jövőről. Történt egyszer néhány éve, hogy valaki merészen és kíváncsian légifelvételeket készített a manus valamelyik birtokáról,
            és ezeken a fotókon páncélozott harcjárművek láthatók. A közvélekedés megelégedett azzal a magyarázattal,
            hogy hobbieszközök, mert megteheti, és ilyeneket is tart. Aki utazott már ilyen járműben, az érezhette közben a kényelmetlenséget,
            a süppedős bőrülések és a pohártartó hiányát. Kéjutazásra tehát alkalmatlan, viszont átgázol mindenen.
            Állítólag egy szentpétervári vállakozás ilyen járgányokkal nyújt különlegesen biztonságos taxiszolgáltatást.
            Lehet ezzel menekülni, ha úttorlaszokat épít a lázadó csőcselék? Hogyne lehetne. <a id="PGNqn-Ke6Ik 47" name="mozi" title="BRDM/PSZH">Nincs előtte akadály</a>, és megvéd kézifegyverek lövedékeitől.
          </p>
        </div>
      </div>
      <div class="box">
        <div class="box-text">
          <p>
            Megérett a változásra a magyar vidék. Ezt onnan is tudni, hogy a mai hírek között <a href="https://24.hu/belfold/2025/01/14/mav-2024-keleti-palyaudvar-kisiklas-balaton-kanikula-osszeomlas-ho-lazar-janos/">ezt olvasom</a>:
            <cite>"borzasztóan büszke arra a MÁV, hogy egyetlen utas sem hal meg vonatbalesetben"</cite>.
            Ez már valami! Ennél jobb reklám nem is kell egy szolgáltatásnak. Hogyan érhetné utol ezt a színvonalat például egy étterem?
            Jó reklámmal, remek szlogennel, például ezzel:
            <i>a mi konyhánktól nem fogja kihányni a belét, mert az alapanyagok közül száműztük a gyorsan ölő mérgeket</i>.
            <br>
            Emlékszem arra, amikor a rendszerváltás idején az Alkotmánybíróság megtiltotta a <i>személyi szám</i> használatát,
            mert roppant komolyan vették a személyes adatok legújabb divat szerinti védelmét.
            Azonnal működésbe lépett a magyar lelemény, mert hirtelen átnevezték <i>személyi azonosítóvá</i>, amire nem vonatkozik a törvényi tilalom.
            Ugyanígy vezették be nagy leleménnyel a 10.9 kilós gázpalackot a 11 kilósokra érvényes szabály kijátszására,
            de a <i>fehér csekkel</i> is a sárga csekk szabályait cselezte ki a Posta a nemzeti trükközés rendszerében.
            Trükközésnek minősül az is, ahogy a kormány kénye-kedve szerint kókányolja az Alkotmányt (újabban alaptörvényt).
            2023-ban <a href="https://njt.hu/jogszabaly/2023-12-K4-00">módosították</a> úgy, hogy most már <i>egyedi, tartós azonosítónak</i> hívják azt,
            aminek használatát korábban <i>személyi szám</i> elnevezéssel tiltották meg. A különböző adatbázisok összekapcsolására alkalmas személyi szám furfangos visszahozatalával a 
            <i>digitális állampolgárságnak</i> ágyaztak meg, ami a kínai típusú, totális ellenőrzés bölcsője. Kíváncsi lennék arra,
            hogy Rogánnak milyen "találmányai" hasznosulnak a digitális állampolgárság programban, és ez mennyibe kerül az adófizetőknek?
            Egyszeri licensz, vagy látszólag kedvező bérleti díj formájában húz hasznot? Esetleg haveri koncesszióban működtetik majd a digitális állampolgárság rendszerét?
            <br>
            Meglehetős bonyolultsággal működik az ország, ha szégyentelen és haszonleső jogász-politikusok telepednek a gazdaságra és az államigazgatásra.
            Egyik hülye szabály jön a másik után, csak kapkodjuk a fejünket. Ebben a helyzetben a gyengébb idegzetűek fogódzót keresnek,
            támogatásra szorulnak, amit az <a href="/olv/holtig#elelmes">élelmesebbje</a> habozás nélkül kihasznál. Az egyház a túlvilági boldogság és a feltámadás ígéretével
            – épp most olvasom, hogy <a href="https://24.hu/szorakozas/2025/01/13/szabo-zsofi-isten-vallas-igek/">Szabó Zsófi</a> is támaszra lelt az igékben.
            Aztán ott van a kormánypárt, ami rezsicsökkentéssel, adókedvezménnyel, CSOK-kal, munkáshitellel győzködi a választópolgárokat az egyedüli igazságról.
            <br><br>
            Abban reménykedek, hogy a következő országgyűlési választáson már nem képviselnek jelentős arányt azon választópolgárok, akik a Rabszolgasors című brazil teleregény főszereplőjének,
            bizonyos Isaurának felszabadítására gyűjtést szerveznének, mert a Fidesz a valószerű gondolkodás hiányának erre a fajtájára építi kampányát.
            Attól a <a href="https://444.hu/2025/01/16/elon-muskkent-csaltak-ki-szazezreket-egy-balmazujvarosi-notol">balmazújvárosi nőtől</a> pedig megvonnám a választójogot, aki egy <i>Elon Muskként</i> bemutatkozó csalónak százezreket utalt át.
            A jogosítványát is bevonnám, mert egy ennyire egyszerű szerzet veszélyt jelenthet a közúton is.
            <br>
            Már nem is csodálkozom azon, hogy az állami gondoskodás híján életképtelen egyedektől felhígult társadalomban,
            ebben a veszélyes és nehezen átlátható, egyre bonyolultabb világban sokan az istenektől remélnek megoldást, templomokban keresnek menedéket, pártfogót
            – <i>Jézus az ő boldogságuk</i>.
          </p>
        </div>
        <div id="mozi_keret" class="box-text-update" alap="T5Df7f_BLU8" style="opacity:100%">
          <p>
            Újabban nem a TV-t nézi az, aki hiteles tájékoztatást keres – sokan a YouTube csatornáin találnak rá az őket érdeklő anyagokra.
            Ebben a speciális moziban ebből a forrásból kínálok mellékleteket a szürke szöveg illusztrációjaként.
          </p>
        </div>
      </div>
      <h1 id="2025-01-18" alcim="adalék a gondolatokhoz">Adalék a gondolatokhoz</h1>
      <div class="box">
        <div class="box-text">
          <p>
            Az egykoron uralkodó nézet szerint a Nap keringett a Föld körül. Hiába érveltek ez ellen tájékozott, tudós emberek, elnyomta őket a hatalom.
            Mit elnyomta? Giordano Bruno esetére ez pontatlan megállapítás, ha valóban kivágták nyelvét, majd fejjel lefelé lógatva, élve megégették eretnek tanok hirdetése miatt.
            Kopernikuszt és Galileit is sanyargatták, amiért összeütközésbe kerültek a katolikus egyházzal.
            Utóbbit nem csak heliocentrikus világnézetéért, hanem az egyházfő ostobának minősítése miatt is eljárás alá vonta az inkvizíció.
            Tanulságos és borzongató történetek maradtak ránk a sötét középkorból, de manapság nem bánik ilyen durván a hatalom az alattvalókkal.
            Legfeljebb kirúgatnak a munkahelyedről, törlik az adószámodat, esetleg megbírságolnak, vagy narkót "találnak" az autódban, és börtönbe kerülsz.
            <br>
            Hiába vagy magas állami pozícióban, hiába van hatalmad a nép felett, így is lehetnek gondjaid.
            Itt van például az Indiából hazatért Orbán, aki szereti ezeket a szőnyeg alá söpörni.
            Ahogy Rogán meglehetősen kényes ügyével <a id="SCZf46pEQ2Y 449" name="mozi" title="Orbán">röhögcsélve viccelődik</a>, azzal Karinthy humoros önéletrajzi novellafüzéreibe illő magyarázatát adja annak,
            hogy miért került az USA szankciós listájára Magyarország kormányának egyik minisztere.
            Eszerint: <cite>ha egy nagyhatalom őt bünteti, az azt jelenti, hogy jól végzi a munkáját</cite>.
            Már nem is lényeges kérdés, hogy Orbánnak mekkora súlya van a nemzetközi politikában, tényleg olyan nagy barátságban van-e Trumppal, hogy annak beiktatása után simán leveteti sáros miniszterét a szégyenlistáról,
            hiszen nem is akarja, mert ezen rajta lenni igazából dicsőség, és különben is, mi mindig így szállunk le a bicikliről. Eddig félreértettem a helyzetet, de van nekünk egy széles látókörű miniszterelnökünk, aki felnyitja szemünket, és megmondja a tutit.
            <br>
            Vajon hogy lehet az, hogy a hírek szerint Orbán nem vesz részt Trump cimborájának beiktatási ceremóniáján, pedig milyen jó is lenne ott feszíteni, és fényképezkedni,
            megint benne lenni a nemzetközi nagypolitika sűrűjében, együtt mutatkozni nagyságokkal. Ezen töprengenek most a megmondóemberek, hogy mi lehet az oka az itthon maradásnak?
            Valószínűleg a Kína-barát gazdaságpolitika és Rogán botránya siklatta ki az oly nagyon vágyott megjelenést az USA elnökének buliján,
            de erre a kudarcra is megvan a kormányzati propagandagépezet pökhendi magyarázata: <i>Orbánnak rangon aluli lenne az esemény többezer résztvevője között tülekedni</i>.
            Már megint nagyot taknyolt azzal a bringával, de el kell fogadnunk, hogy erről így kell leszállni.
            <br>
            Ugyanilyen meggyőzően <a href="https://mek.oszk.hu/00700/00719/00719.htm#13">magyarázza bizonyítványát</a> az egyszeri tanuló minden apró részletre kiterjedően,
            mert enélkül az együgyű szülő félreértheti a bolond tanárok által gondatlanul beírt osztályzatokat.
            Karinthy írása eredetileg nem tartalmaz konklúziót, de létezik az a dramaturg, aki a színpadra szánt változatot szájbarágósan kiegészíti a következő szöveggel:
            <br>
            – Mondja fiam! <a id="xssss8TecE8 252" name="mozi" title="Mondja fiam!">Maga hülyének néz engem?</a>
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>