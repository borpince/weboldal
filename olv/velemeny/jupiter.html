<!DOCTYPE html>
<html lang="hu">
<head>
  <title>borospince</title>
  <meta name="description" content="Klasszikus eljárás szerint a felbőszült tömeg hangadóit mesterlövészek szedik le. A rend ellen lázadók vízágyús-könnygázos bosszantásánál mindenképpen hatékonyabb, hosszan ható módszer, és a tömegre irányuló sortűznél vitathatatlanul emberségesebb.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/velemeny/jupiter">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1 id="2016-12-05" alcim="az eredeti gondolat">Amit szabad Jupiternek…</h1>
      <div class="box">
        <div class="box-text">
          <figure>
            <div class="box-img">
              <img src="https://kep.pince.eu/jupiter-1.webp">
            </div>
            <figcaption>forrás: <a href="https://police.hu/">police.hu</a></figcaption>
          </figure>
          <p>
            Senki nem csodálkozik az erőszakszervezetek tagjain, amiért fegyverrel járnak és erőszakoskodnak olykor. Az sem különös a mai világban, ha tömegoszlatásra készülő rendőrök hangosbeszélőn irányítják az összegyűlt embereket. Ha ezt egy civil teszi, lekapcsolják az illetékesek. Legyűrik, megbilincselik, bedutyizzák.
            Ez esetben az elkövető olcsón megússza, mert klasszikus eljárás szerint a felbőszült tömeg hangadóit mesterlövészek szedik le. A rend ellen lázadók vízágyús-könnygázos bosszantásánál mindenképpen hatékonyabb, hosszan ható módszer, és a tömegre irányuló sortűznél vitathatatlanul emberségesebb.
          </p>
        </div>
      </div>
      <div class="box">
        <div class="box-text">
          <p>
            A magántulajdon szent és sérthetetlen, mégis könnyűszerrel megszabadíthatják a tulajdonost értékes javaitól, ha erre szemet vetnek azok, akik a markukban tartják a hivatalokat és a törvénygyárat. Az egyszerű embernek nem ilyen könnyű a dolga. Még szerződést sem módosíthat egyoldalúan,
            mert az nem lesz érvényes. Bezzeg a pénzintézetek és a távközlési szolgáltatók! Velük vannak a korrupt hivatalnokok, az extraprofitból nyert tőke, és jogászok hada. Nem egyenrangú felek összecsapását látjuk az eseményekkel sodródó ügyfelek reménytelen vergődésében.
            <br><br>
            A magyar határzárnál 2015 őszén felsorakozott karhatalommal szemben viszonylag szelíd eszközökkel küzdő "megafonos" Ahmedet simán bekasztlizták röszkei uszítós műsoráért, mert neki erre nem volt jogosítványa. Ez itt a lényeg, a jogosítvány, amit biztosíthat törvény, hivatal, esetleg származás, vagy a nyers erő alkalmazása. A királyt előjogok illetik meg és mentesség az alattvalókra érvényes törvények alól.
            Kevésbé szerencsés csillagzat alatt születettek élhetnek a társadalmi rendszer hibáival, és alattomosan, fűt-fát ígérgetve felküzdhetik magukat törvényhozó szerepbe. Aki ilyen törtető, az jogosan bűnözhet annyit, amennyit nem szégyell, hisz minden disznóságát a közösséggel elfogadtatott, de saját törvényeivel takargatja. Erkölcstelen, de jogszerű – hangzik az elcsépelt magyarázat.
          </p>
        </div>
        <div class="box-text-update">
          <p>
            <cite>"All animals are equal, but some animals are more equal than others."</cite>
            <br>
            <cite>"Minden állat egyenlő, de egyes állatok egyenlőbbek a többinél."</cite>
            <br>
            A híres idézet eredeti és magyar változata George Orwell Állatfarm (1945) című művéből. Ebben a gondolatban sűrűsödik össze a disznók zsiványságának lényege, a forradalom egyenlőségen alapuló eszméinek kijátszása: létrehoznak egy képmutató zsarnokságot, amelyben ők maguk [a disznók] kiváltságos jogokat élveznek.
          </p>
        </div>
        <div class="box-text">
          <p>
            Kivételezettek szűk köre ássa alá a törvényekkel és szabályokkal védett rendszer hitelességét.
            Esetükben elnézőbb értelmezéssel alkalmazzák a jogot a bíróságok, ezért a különleges elbánás alá esők rendre kibújnak a felelősségre vonás alól. A többség nem ilyen ügyes, de némely szigorú szabályok felhígítása néha nekik is kedvez.
            Az öröklés vagy ajándékozás esetére kitalált illetékmentességet nem csak a törvényhozók élvezik, és például 2013 óta szabadabban használhatunk önkényuralmi jelképeket, ha ezzel nem zavarjuk meg a köznyugalmat. Ó boldogság, ó öröm!
            <br>
            Kákán csomót keresni kevésbé reménytelen vállalkozás annál, mint önkényuralmi jelképre emlékeztető alaprajzot mutató épületek megjelenését botrányosnak minősíteni. Mégis születnek olyan istenáldotta tehetségek, akik sikerre visznek ilyen ügyeket. A látvány miatt hőbörgők élvezik a hivatalok és a törvény támogatását, ráadásul származásukból is előnyt kovácsolnak. Ennyi előnnyel szemben kinek van esélye?
            <br>
            Nincs esély. Ezért gondolkodtak el az érintettek költséget nem kímélve az alábbi képen látható, L alakú épületekből álló együttes álcázásán, mert a magasból szemlélődőket <a href="https://www.theguardian.com/world/2007/sep/27/usa.technology">horogkeresztre emlékezteti</a>.
          </p>
          <figure>
            <div class="box-img">
              <img src="https://kep.pince.eu/jupiter-2.webp">
            </div>
            <figcaption>forrás: <a href="https://www.google.com/maps/@32.6762081,-117.1577748,189m/data=!3m1!1e3?authuser=0&entry=ttu&g_ep=EgoyMDI2MDIwOC4wIKXMDSoASAFQAw%3D%3D">Google Maps</a></figcaption>
          </figure>
        </div>
        <div class="box-text">
          <p>
            Örömmel látom ezen a 2016-os felvételen, hogy a korábban 600 ezer dolláros költségvetéssel elrejteni tervezett épület maradt a régi, és valakinek volt annyi esze, hogy <i>Swastika Building</i> névvel legalizálja a félremagyarázott megjelenést. Mégis van esély? Talán, bár úgy képzelem, hogy néhány jogász jól keresett ezen az ügyön is – vélhetően a környéken repkedő zsidó madarakat sértő alakzat <i>engedélyeztetésére</i> költötték az értelmetlen álcázásra szánt összeget.
            <br>
            Nem nevezhetem a fantázia szárnyalásának, amikor csupán a nácizmus jelképeinek használóit üldözik. Üldöznivalók az építészek is, akik nem csupán illetlen vizuális élményt nyújtó épületeikkel vívják ki maguk ellen a haragot. Albert Speer (a Harmadik Birodalom főépítésze) Hitler belső köréhez tartozott, továbbá maga Hitler is dédelgetett építész álmokat. Ettől kezdve rendes ember nem választhatja ezt a szakmát.
            <br>
            Nem szabad komolyan venni az önkényuralmi jelképek törvényi tiltását, hiszen a nácik által jelképként, címerállatként használt, kiterjesztett szárnyú sas számos ismert címerben a mai napig ott tündököl. Igazából a horogkereszttel is csak addig van baj, amíg antiszemitának bélyegzik használóját. Zsidókra ez nyilván nem értelmezhető, ezért rájuk a tiltás sem vonatkozik.
          </p>
          <figure>
            <div class="box-img">
              <img src="https://kep.pince.eu/jupiter-3.webp">
            </div>
            <figcaption>forrás: <a href="https://fortepan.hu/hu/photos/?id=105001">fortepan.hu</a></figcaption>
          </figure>
          <p>
            A képen a <a href="https://hu.wikipedia.org/wiki/Kazinczy_utcai_zsinag%C3%B3ga_(Budapest)">Kazinczy utcai zsinagóga</a> kapuja és egyik oldalajtaja látható, egyaránt horogkereszteket idéző mintázattal. Persze, látom, ezek igazából <i>ártatlan</i> vízszintes és függőleges csíkok – nem veszélyesebbek az L alakú épületeknél.
          </p>
        </div>
      </div>
      <h1 id="2026-02-11" alcim="közben eltelt egy évtized">Közben eltelt egy évtized&#8230;</h1>
      <div class="box">
        <div class="box-text">
          <p>
            &#8230;és a kormány annyira ellustult és elkényelmesedett, hogy már a látszatra sem ügyelve, nyílt színen sérti meg saját törvényeit. Nem tévedek nagyot azt állítva, hogy átlagosan évente elkövetnek egy alaptörvény-módosítást a jogrendszer aláásásának leplezetlen szándékával.
            Megalapozottan állíthatom, hogy ezzel a komolytalan viselkedéssel kiszámíthatatlanná, bizonytalanná és ingataggá teszik a magyarországi létezést, aminek látható jelei a gazdaság visszaesése, az infrastruktúra folyamatos romlása, és a népesség fogyása. Törvénybarkácsolás és paragrafustuning. Ha nem lenne húsbavágó,
            akkor röhelyesnek nevezném a helyzetet, de nem az. Inkább elszomorító, dühítő és roppant káros.
            <br>
            A kormányzat szégyenletes működésének eredményeként megjelent a <cite>Hungary Surcharge (4.5%)</cite> sor az Alibaba számláin, ami csak a magyar vásárlókat sújtja. A kormány ügyel az egyensúlyra, ezért az energiaszektor szereplőit megsarcoló rezsistopos különadó nem sújtja Mészáros Lőrinc elosztócégeit.
            A kormány arra is ügyel, hogy kegyeltjeinek beruházásait kiemelt státuszba emelje, részükre egyedi mentességeket biztosítson, rájuk nézve kedvező szabályokkal egyengesse útjukat: ez ellentétes a jogalkotás általánosságának elvével, és így épülhetnek-működhetnek Magyarországon a környezetüket és dolgozóikat súlyosan mérgező akkumulátorgyárak.
            <br>
            Állandósult a rendeleti kormányzás, állandósult a veszélyhelyzet. Erre hivatkozva a kormány összefüggést talált az önkormányzatokat sújtó szolidaritási adó és az ukrán-orosz háború között. Józan paraszti ésszel semmilyen összefüggés nem tárható fel a háború és az állami elvonások között,
            a kormányzat alkalmazásában álló jogvégzett emberek mégis furfangosan kidolgozták az alkotmányosságot semmibe vevő rendeletet, amivel a végrehajtó hatalom elfogadhatatlan módon belepofázna az igazságszolgáltatás dolgába: visszamenőleges hatállyal előírják, hogy jogvédelemnek nincs helye,
            a már folyamatban lévő pereknek meg kell szűnniük, a bíróságoknak be kell fejezniük az ilyen ügyek tárgyalását. Nonszensz, de ez itt Magyarország, ahol már azon sem érdemes csodálkozni, ha valóban néger gyerekek potyognak az égből. Ezzel a jól érthető nyelvi szerkezettel ugyanabban a cipőben járok,
            mint az L alakú épületekkel bizonyos népek rosszallását kivívó tervező, és ezen az sem segítene, ha a legtávolabbi másság érzékeltetésére a cigányságot venném elő, mert ők sem kevésbé önérzetesek. Talán a piros hóval példálózó szólás kellően semleges lehetne, de ki tudja, mi lesz erről a vélemény tíz év múlva?
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>