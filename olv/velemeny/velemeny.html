<!DOCTYPE html>
<html lang="hu">
<head>
  <title>borospince</title>
  <meta name="description" content="Véleményük a legszegényebbeknek is van. Nem lehet tőlük elvenni.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <h1>Vélemények</h1>
      <div class="box">
        <div class="box-text">
          <p>
            Véleményük a legszegényebbeknek is van. Nem lehet tőlük elvenni.
            <br>
            Eredeti gondolatnak tűnt az előző két mondat, ami hangulatában megközelíti a következő viccelődést:
            <br>
            – Mi jár annak, akinek igaza van?
            <br>
            – A szája.
            <br>
            Nem akarom alaptalan kijelentésekkel rombolni a leírtak hitelességét, ezért megkérdezem legújabb segítőmet,
            hogy mi erről a véleménye. Valóban eredeti gondolat?
          </p>
          <div class="box-img">
            <img src="https://kep.pince.eu/velemeny-1.webp">
          </div>
          <p>
            Elsőként a Google <a href="https://gemini.google.com/">Geminijét</a> kérdeztem.
            Az eddigi tapasztalatok alapján hiba lenne erre az egy válaszra hagyatkozni,
            ezért megkérdezem nagyobb tudású, tájékozottabb versenytársát,
            a Microsoft által működtetett <a href="https://copilot.microsoft.com/">Copilotot</a> is.
          </p>
          <div class="box-img">
            <img src="https://kep.pince.eu/velemeny-2.webp">
          </div>
          <p>
            Megesik az ilyen, nem is ritka, hogy két szakértő egymásnak ellentmondó nyilatkozatot tesz.
            Ebben az esetben a logikus protokoll szerint meg kell kérdezni egy harmadikat, és reménykedni abban,
            hogy az eredmény a két korábbi valamelyikével egyező lesz, mert akkor bizonyossággal hivatkozhatok erre jó válaszként.
            Harmadikként megkérdezem hát minden mesterséges intelligencia (MI) alapú szolgáltatás ősét,
            az <a href="https://openai.com/">OpenAI</a> ChatGPT-t is.
          </p>
          <div class="box-img">
            <img src="https://kep.pince.eu/velemeny-3.webp">
          </div>
          <p>
            Három különböző állításhoz vezetett a nagy igyekezet, hogy megerősítést kapjak egy feltételezésre.
            Nem sokra megyek ezzel. Annyi hasznát veszem az eredménynek, hogy elegendő adatot kotort elő az MI,
            és ebből emberi véleményt szintetizálhatok:
            bárki mondhatta, nem kell idézetként hivatkozni rá. Közkincs, tehát nem szükséges forrást megjelölni,
            szerzői jogát sem csorbítom senkinek. Felesleges bonyolítását látod egy sima ügynek?
            Ha hiszed, ha nem, szigorú törvényekkel szabályozott, jogászok által uralt világunkban helyénvaló viselkedés ez.
            Ahogy ők szeretnek fogalmazni: úgy jártam el, ahogy az adott helyzetben elvárható.
          </p>
        </div>
        <div class="box-text-update">
          <p>
            Emlékszem arra, amikor egy remek számítógépes programtermék alkotója kénytelen volt megváltoztatni
            terméke nevét az eredeti Windows Commanderről <a href="https://www.ghisler.com/">Total Commanderre</a>.
            Nem volt ezzel a névvel az égvilágon semmi baj, mégis kapott egy levelet a Windows™ bejegyzett védjegy tulajdonosának jogi képviselőitől,
            amiben aggodalmukat fejezték ki a név használata miatt, és annak megváltoztatását kérték.
            Ezzel a barátságos hangvételű figyelmeztetéssel sem volt semmi baj. Nem fenyegetőztek,
            csupán annak a véleményüknek adtak hangot, hogy az emberek a terméken ezt a nevet látva arra gondolhatnak,
            hogy ez a Microsofttól származik, ami megtévesztő lehet.
            <br>
            Ez nem az a helyzet, mint amikor Magyarország miniszterelnöke barátságosan <a href="https://hvg.hu/itthon/20240318_orban-viktor-spar-reszesedes">részesedést kér</a>
            egy rokonának a Spar magyarországi leányvállalatából. A Spar vezetése dicséretesen ellenáll,
            majd meg is kapja a <a href="https://youtu.be/eE3xB2FBNRU?si=nYH0NSTUDVtWzEd0&t=5">sallert</a>
            egy <a href="https://forbes.hu/uzlet/spar-1000-milliard-feletti-forgalom-de-bukta-a-kulonado-miatt-kivonul-e-a-ceg/">különadó</a> formájában,
            amit jogi úton megtámadnak. Bíróság, pereskedés.
            <br>
            A Windows Commander ügye másképp alakult. Nem szálltak szembe a világ egyik legtőkeerősebb cégével,
            nem bonyolódtak jogi csatározásokba, hanem megváltoztatták a nevet.
            Annyiban sem hasonlít ez a Spar ügyéhez, hogy a névváltoztatással kifejezetten jól jártak,
            mert a Total Commandert félreértések nélkül használhatják más plattformokon,
            más operációs rendszereken is. Ráadásul megmenekültek egy kilátástalan pereskedéstől,
            mert nem ismerhetjük előre az ellenfél érvelését, és azt sem tudhatjuk, hogy a bíró bal lábbal kelt-e ki az ágyból a tárgyalás napján.
          </p>
        </div>
      </div>
      <div class="box">
        <div class="box-text">
          <p>
            Szívesen szerepeltetnék itt egy közismert idézetet, de mielőtt megtenném,
            alaposan körbejárom a témát, nehogy butasággal traktáljalak. Szoktam hibázni, bárkivel megesik,
            de most piszkosul élvezem, hogy az MI-vel támogatva villámgyors eredményeket kapok,
            ami jó esetben felér egy különben időigényes, a leírtakat hitelessé tevő levéltári kutatással.
            Ezzel a háttérintézménnyel vége a bizonytalanságnak, bátran és megalapozottan fogalmazhatok, van kire és mire hivatkozni.
            <br>
            Jól teszem, hogy ebben a tét nélküli ügyben, a <code>pince.eu</code>
            webhelyen megjelenő tartalom alakításakor is kerülöm a hebehurgya viselkedést.
            Mondják, hogy "ne mutogass, mert rászoksz a lopásra", aminek jelentését nem kell komolyan venni,
            de arra figyelmeztet, hogy könnyen kialakulhatnak rossz szokások az emberben.
            Ilyenek a hanyagság és a pongyolaság is, amik kerülendők.
            <br>
            A hír szent, a vélemény szabad. Idézőjelek nélküli írásmódhoz vezetett a rövid kutatás,
            mert akitől az emlegetett gondolat származhat, az nem pontosan ezt mondta. Leggyakrabban Pulitzer Józsefnek tulajdonítják ezt a mondást,
            de ha valóban tőle származna, akkor sem így fogalmazta meg, hanem angolul.
            Ő is <a href="/olv/velemeny/profetak.html">azok közé tartozik</a>, akiknek tehetsége és szorgalma nem szülőhazájukban, Magyarországon teljesedett ki.
            Híressé és sikeressé az USA-ban vált, miután 17 évesen, kalandos úton kivándorolt,
            ezért a legvalószerűbb vélekedés szerint is a <cite>"comment is free, but facts are sacred"</cite> lenne az idézet.
            Igen, az idézet így pontos, csakhogy a kutatás szerint nem Pulitzertől származik annak ellenére,
            hogy összeforrt nevével.
          </p>
          <div class="box-img">
            <img src="https://kep.pince.eu/velemeny-4.webp">
          </div>
          <p>
            Azon kapom magam, hogy ezt a szerencsétlen Trumpot elítélt bűnözőnek nevezem a <a href="/olv/velemeny/kontorfal.html">Köntörfal</a> című írásban,
            de van bennem némi bizonytalanság. Jól emlékszem? Jöjjön a csodaszer, a tényellenőrzésre is használható MI.
          </p>
          <div class="box-img">
            <img src="https://kep.pince.eu/velemeny-5.webp">
          </div>
        </div>
        <div class="box-text">
          <p>
            A hír igaz, a vélemény szabad.
          </p>
        </div>
      </div>
      <div class="box-text">
        <p><object name="toc"></object></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>