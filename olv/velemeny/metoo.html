<!DOCTYPE html>
<html lang="hu">
<head>
  <title>borospince</title>
  <meta name="description" content="Hogyan jutunk el egy borospincéből a szexuális visszaélés témájáig? Milyen a magyar #metoo? Bánlaki D. Stella története.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/velemeny/metoo">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>A #metoo jelenség magyar módra</h1>
      <p>⚠️Nem tudományos igénnyel megfogalmazott, de a <b>nyugalom megzavarására alkalmas</b> gondolatok következnek.</p>
      <div class="box">
        <div class="box-text">
          <p>
            Úgy indul a történet, hogy bormintákat viszek a laborba. Szabad kén és alkohol mérésére kapnak megbízást, amit nagy szomorúságomra nem vállalnak azonnalra,
            pedig milyen szép volna gördülékenyen intézni az ügyet. Beletörődök.
            Enyhíti fájdalmamat egy borász megjelenése, aki hajlandó beleszimatolni a mintákba, meg is kóstolja mindet.
            Aztán ez a készséges, hozzáértő szakember egy kicsit fülledtnek érzi a traminit, felfedezi kellemes hordósságát a kékfrankosnak, az oportóra meg nem mond semmi rosszat.
            Ennyi elég a boldogságomhoz. Nem szórakozásképpen méretem meg a kémiai jellemzőket. Fejtésre készülök, amit szokásosan összekötök a kénezéssel,
            és e műveletek közben a tramini szellőztetése is megoldható.
            <br>
            A kezdő borászok bizonytalanságát enyhítendő, hazatérvén beírom a keresőbe a "fülledt bor szellőztetés" kulcsszavakat, amire a találati listában egy érdekes cím jelenik meg az első helyen.
            Nyomok rá egyet, és már előttem is <a href="https://vinoport.hu/eleterzes/a-nagyon-rossz-bor-izgalmasabb-mint-a-jo/2860">A nagyon rossz bor izgalmasabb, mint a jó</a> című írás <a id="ZhcsXrQ79A4 30" name="mozi" title="ATV">Bánlaki D. Stella</a> tollából.
            Messze járok még a végétől, amikor eltereli figyelmemet a lényegről a stílus, a rokonszenves fogalmazás.
            <br>
            Manapság roppant könnyű dolgom van. Néhány perc alatt megismerem a szerző eddigi pályájának érdekesebb állomásait, megnézem weboldalát, és azt is, ahogy a fény visszaverődik róla.
            <a id="MB2xTRJRx_8 47" name="mozi" title="NDR">Khatia Buniatishvili</a> sápadtabb, nyurgább, riadtabb, kevésbé gömbölyű kivitelét látom.
          </p>
          <figure>
            <div class="box-img">
              <img src="https://kep.pince.eu/hasonlo.webp">
            </div>
            <figcaption>forrás: YouTube</a></figcaption>
          </figure>
          <p>
            <cite>"Junior Prima díjas újságíró, szerkesztő... megszállott író"</cite> – közli magáról szolgáltatásait felölelő weboldalán.
            Így könnyű jól fogalmazni, már nem is csodálkozom, de ezek ismeretében felmerül bennem a kérdés:
            miért nem "A nagyon rossz bor izgalmasabb a jónál" lett az írás címe?
          </p>
        </div>
      </div>
      <div class="box">
        <div class="box-text">
          <p>
            Ebben a dologtalan téli időszakban, amikor a fagyok miatt tilos betonozni, várakozással telik a drága idő.
            Tavaszig jut belőle bőven nem termelő tevékenységre, és ilyen a kívácsiság kielégítése. Kíváncsi vagyok erre a D. Stellára, aki boros témákról is írt egykoron.
            Az interneten közzétett műsoroknak köszönhetően hallom beszélni, ami alapján nem minősíthetem üresfejű libának. Ellenkezőleg.
          </p>
        </div>
        <div class="box-text-update">
          <p>
            Mondanivalómtól függetlenül érvényes, és a mostani témához kapcsolódóan is le kell szögeznem, hogy nem esek hasra felsőfokú végzettségektől, tudományos fokozatoktól.
            Csodálkozom, hogy Mészáros Lőrinc még nem doktor, mint ahogy a rosszemlékű, disszertációját mások műveiből összeollózó egykori köztársasági elnökünk is az volt,
            de a szintén plagizáló, szarvasvadász miniszterelnök-helyettest is az érdemtelenek közé sorolhatom,
            és doktori címet viselt, akadémikus volt Elena Ceaușescu, a bukott román diktátor házaspár négy elemit végigbukdácsoló nőtagja is.
            <br>
            Nem kell ilyen messzire mennem, mert legidősebb gyerekem anyukája is összeszedett három diplomát addig, amíg rálátásom volt előmenetelére.
            Ennek ellenére bizton állíthatom, hogy kevés nála ostobább lényt hord hátán a Föld.
            Hiába a rengeteg sikeresen letett vizsga, megszerzett végzettség, válásunk után mégis képes volt ellenem nevelni gyerekünket.
            Masszívan, hatásosan, sikeresen. Igazából nem én jöttem ki nagyon rosszul ebből a helyzetből, mert nekem van még két fiam, ellenben ennek a szerencsétlen gyereknek gyakorlatilag nincs apja.
            <br>
            Aztán itt van magasan képzett szomszédasszonyom (h-index: 17), aki rendszerint alulmarad szakmáját nem érintő vitáinkban. Ő ilyenkor végső érvként doktorátusainak számát veti össze az én képesítésemmel,
            s ezzel a meccset 2:0 arányban nyeri. Állami hivatalok és bíróságok által megítélt vitás ügyeinkben viszont én vezetek 2:0-ra. Akkor ez most összesítésben döntetlen?
            Nem. Ez teljes bukta neki.
            <br>
            Annyira rossz hellyé lett a világ, hogy már a katonai rendfokozatokat sem érdemes tisztelni.
            Öt hetes gyorstalpalót követően egyből alezredesi rangra emelték a magyar köztársasági elnöknő férjét.
            Dicséretes visszafogottság annak fényében, hogy csinálhattak volna belőle tábornokot is.
            Elgondolkodtató, hogy a miniszterelnök fia egyelőre csak századosi rangig vitte, noha ő az <a href="https://hu.wikipedia.org/wiki/Sandhursti_Kir%C3%A1lyi_Katonai_Akad%C3%A9mia">RMAS</a> 9 hónapos kurzusán vett részt.
          </p>
        </div>
        <div class="box-text">
          <p>
            Csiszolt gyémántot találtam, aki negyedik diplomájának megszerzésén dolgozik,
            és kilátásba van helyezve egy ötödik is is. Nem akarok veszíteni a lendületből, ezért végignézem egy <a id="OA7t4P30Ny4 9" name="mozi" title="Stella D. Bánlaki">TEDx</a> előadását,
            aztán <a id="xZXJh08e7dE 1875" name="mozi" title="Stella D. Bánlaki">beszélgetését Kadarkai Endrével</a> a gyerekkori és kora felnőttkori hányattatásairól,
            s ezzel rákanyarodok arra az ösvényre, ami a címbeli kényes témához vezet.
          </p>
        </div>
        <div id="mozi_keret" class="box-text-update" style="opacity:100%">
          <p>
            A jelenség feldolgozásához használtam mozgóképes anyagokat.
            Ezeket mellékelem a leírtakhoz, amit ebben a speciális moziban kínálok a szürke szöveg illusztrációjaként.
            Elképesztő történetekről alakítok véleményt, és ehhez a forrás személyes előadása is rendelkezésre áll.
            Így lesz igazán hiteles, ami egy papírra nyomott kiadványból soha nem domborodna ki.
          </p>
        </div>
        <div class="box-text">
          <p>
            Stella rázós esetekről mesél, amikhez szokványos körülmények között semmi közöm nem lenne, most mégis legbelső magánügyein csámcsoghatok.
            Mondhatni fecseg, de tudatos, átgondolt és szabatosan fogalmazott előadásait nem illethetem ezzel.
            Időrendi sorrendben beszél zűrös ügyeiről, állapotokról. Beilleszkedési nehézségek, kiközösítés, autizmus spektrumzavar, kamaszkori lázadás, önbizalomhiány, szexuális visszaélés,
            depresszió, pánikbetegség, testképzavar, anorexia, bulimia, vészes soványság, 12 év anovuláció, szexualitás elutasítása, öngyilkos gondolatok.
            Aztán nem egyik napról a másikra, de hosszú évek múltán nagyjából rendbe jön, és most küldetésének érzi másoknak segíteni. Ezért áll ki történetével közönség elé, ezért vállalja a nyilvánosságot.
            Na, ez így nem fog menni, mert attól senkinek nem lesz jobb, ha bizonyosságot kap arról, hogy másnak is rossz, mint ahogy nem vidít fel a szomszéd lovának pusztulása sem, amikor az enyém megdöglik.
            <br>
            Mindig van bennem bizonytalanság, most is ettől szenvedek. Kénytelen vagyok újból meghallgatni, mert nem emlékszem arra, hogy a vele történt esetekből okulva megoldást javasolna, a bajok elhárításához tanácsot adna.
            Aztán végighallgatom mégegyszer, mert az a gyanúm, hogy nem hangzik el az "erőszak" szó egy erősen ivarérett férfi utólag helytelenített közeledéséről előadott történetében. Nagyon figyelek, nem marad ki semmi.
            Alaposan meggyőződök arról, hogy mindenre jól emlékszem a harmadszorra végigrágott anyagokból, és az sem kétséges, hogy semmilyen cselekményt nem nevez nevén az ellene gyerekkorában elkövetett szexuális visszaélést felidézve.
            Különben mindent értek. Stellát 15 vagy 16 évesen (ez sem derül ki pontosan) befűzte egy dörzsölt és gátlástalan kujon, akinek friss pipihusira fájt a foga. Legyen ez eufemizmus, mert nyilván nem a foga fájt rá.
            Hogy pontosan mi történt – többször is – , azt nem tudjuk meg, képzeletünkre bízza. A legtöbbet sejtető kijelentés a <a id="xZXJh08e7dE 2442" name="mozi" title="Lélekben">"nem egy kísérlet volt"</a> mondat elhangzása.
            Ez így édeskevés. Egy rendes vádaskodáshoz ennél több kell.
            <br><br>
            Bizony, ezt a beszámolót nem nevezném zavarbaejtően őszintének. Inkább sokat sejtető, mintsem akkurátusan egyértelmű.
            Ez így félrevezető és veszélyes. Miért? Megmutatom egy példán keresztül. Egyszer régen, amikor gyerekeim anyukájával elkülönültünk egymástól, de még egy házban laktunk,
            arra a furcsaságra lettem figyelmes, hogy bizonyos ismerőseim nem fogadják a köszönésemet, nem állnak szóba velem.
            Évekkel később derült ki a jelenség oka. Az anyuka hiába tartotta éjjeliszekrényén a sárga Gordon-könyvet, ez nem vezette a boldog szülő-gyerek kapcsolathoz.
            Annyira nem, hogy óvodáskorú porontyunkat egyszer nevelési célzattal az ágyra szorította, miközben a gyermek vadul rugkapált.
            Le is rúgta az anyja fejéről a szemüveget, amivel nem csak az eszköz sérült, de másnapra egy marha nagy, klasszikus monokli éktelenkedett a muter szeme alatt.
            A külvilág felé nem nyilatkozhatott őszintén ennek eredetéről, mert az ártott volna a megítélésének. Ehelyett elég volt sokat sejtetően annyit mondania, hogy <cite>"tudjátok, válófélben vagyunk"</cite>.
            Nem vádolt azzal, hogy pofán vágtam volna, mégis mindenki erre gondolt. Egy nőt bántani? Nem csoda, ha hirtelen rossz hírem lett.
            <br>
            Minden rosszban van valami jó, mert ez az eset alaposan megszűrte ismeretségi körömet.
            Aki engem igaztalanul erőszakos szemétládának skatulyázott be, azt a tévedés veszélye nélkül, megalapozottan sorolhattam az ostoba kategóriába.
            A legnagyobb elkövethető hibák egyike, amikor egyoldalú tájékoztatás alapján hozunk döntéseket.
            Az én esetem nem olyan horderejű, hogy a <cite>"hallgattassék meg a másik fél is"</cite> mondás szerinti elbánást várhattam volna el,
            de amikor nagy nyilvánosság előtt vádolnak valakit, akkor ez a legkevesebb.
          </p>
        </div>
        <div id="kerdes" class="box-text-update">
          <p>
            Kislány? Nagylány? Erre a súlyos kérdésre se külső, se életkor nem ad biztos támpontot.
            Emlékszem arra, amikor egyszer régen átmentem a szomszéd lépcsőházba, és becsöngettem a közös képviselőhöz.
            Kinyílt az ajtó, amikor is kölcsönösen kezitcsókolommal köszöntünk egymásnak. Én azért, mert egy olyan nő állt előttem, aki után a férfiak megfordulnak az utcán.
            Ő pedig a felnőtteknek adott tiszteletből. Elég hamar kiderült, hogy a közös képviselő általános iskolás "kislánya" nyitott ajtót.
            <br>
            A régi világban egyszerű ismérvek szolgáltak a lányok alkalmasságának megállapítására. Jó már neki az anyukája papucsa? Elbírja már a vödör vizet?
            Leginkább a test és a lélek harmóniájának megbomlása nehezíti az állapot felmérését.
            A belbecs rejtve marad, a külcsín megtéveszt, és ezek a körülmények vezetik hibás döntésre a nem kellően megfontolt férfiakat.
            <br>
            A napokban egy kislány állt előttem a pénztárnál, aki tiszteletet parancsoló mennyiségben pakolt gyerekzsúrra nem való alkoholos italokat a kasszaszalagra.
            150-160 centi közötti magasságával, hamvas, ártatlan megjelenésével nem tudott mit kezdeni a pénztáros, ezért igazolványának bemutatását kérte.
            Hosszasan turkált tárcájában a megszeppent lány, s közben motyogott valami olyat, hogy mindig itt szokott lenni, csak most nem találja, de aztán diadalmasan előkapta egyetemi diákigazolványát.
            Ő a másik véglet, aki eltűnik a radar alatt, akire egy jóérzésű férfiember nem tekinthet prédaként. Ha mégis, akkor gyorsan elhessegeti ezt a perverz gondolatot, és érett nők társaságát keresi.
            Tételezzük fel mégis, hogy a körülmények lehetővé teszik a flörtöt, és a bódító hatású italokból jelentős készletet felhalmozó lány jelét adja félreérthetetlen szándékának. Csábosan mosolyog, riszál, hozzám simul.
            Én meg fegyelmezetten eltolom magamtól azzal a kioktató szöveggel, hogy részéről ennek még nem jött el az ideje.
            Így taposhatom sárba pár pillanat alatt egy irántam rokonszenvező, bátran kezdeményező felnőtt lány önbizalmát.
            Nyomasztó felelősség.
            <br>
            Szabályozott világunkban megalkották a <a href="https://hu.wikipedia.org/wiki/Beleegyez%C3%A9si_korhat%C3%A1r">beleegyezési korhatár</a> fogalmát, és ezzel minden aggodalmat félretéve, határozottan belecsaphatok a lecsóba, ha megbizonyosodok a lány életkoráról.
            14 éves kor fölött a jog elegendően érettnek tekinti az embert, ezért <cite>"szabadon dönthet, hogy kivel, mikor és hogyan létesít szexuális kapcsolatot"</cite>.
            Kivételként azt az esetet helytelenítik, amikor a felnőtt korú fél visszaél a 14 évnél idősebb kiskorú felett gyakorolt hatalmával, befolyásával.
            <br>
            Ember legyen a talpán, aki ebben a felgyorsult világban képes eligazodni. Vannak ugyan támpontok, de különneműek találkozása a legritkábban kezdődik egymás igazoltatásával, és rendre elmarad a felek mentális érettségét firtató pszichológiai vizsgálat is.
          </p>
        </div>
        <div class="box-text">
          <p>
            Dalma Stella 15-16 évesen, nem részletezett körülmények között összejött edzőjével, aki életkora alapján apja lehetett volna, és többször is megismétlődött köztük az, amiről nem tudhatjuk, hogy pontosan mi volt.
            Pedig a valóságshow éjjellátó kamerával közvetített hálószobajelenetéből is legfőképpen arra kíváncsi a közönség, hogy mit művelnek a takaró alatt – amit a trükközésre törekvő, szégyenlős szereplők igyekeznek leplezni – ,
            azonban a hanghatásoknak egy takaró nem vet gátat, így bizonyosságunk lehet arról, hogy ezek csak szelíden ölelkeznek, vagy keményen üzekednek.
            <br>
            A lány, aki már asszony, és anyai örömök elé néz, az edző viselkedését következetesen szexuális visszaélésnek minősíti. Így válik áldozattá, és erre föl mondja ki felbátorodva a varázsszavakat: mi tú
            (ez valóban nem magyarul van, de mi már csak ilyen <a href="/olv/orom/majom">majmok vagyunk</a>). Ez is Amerikából jött, mint a legtöbb divatirányzat. Téged is? Akkor rád oda kell figyeni. Téged nem? Akkor nem vagy igazán érdekes.
            Nem szakadt a gatyád? Sehol egy tetoválás? Nem Balin nyaraltál? Androidos telefonod van? Az iPhone menőbb. Nincs szilikon a csöcsödben? Nem vagy buzi, se transz? Egy kicsit be vagy gyöpösödve, de attól még lehetsz jó ember, hogy nem követed naprakészen a divatot.
            <br>
            Nehéz a jogban járatlan férfiak élete, mert az életkori kikötéseknek megfelelve is vádolható szexuális visszaéléssel a felnőtt fél, ha a beleegyező kiskorú felett hatalommal bír.
            Lehetnék együttérzőbb a lánnyal, de ugyan milyen hatalma van egy edzőnek a tanítványa fölött?
            Edzésre járni nem kötelező. Nincs köztük függelmi viszony, bármilyen sportról legyen is szó, ami ebben a történetben a lovaglás.
          </p>
        </div>
        <div class="box-text-update">
          <p>
            Bárcsak ne lovaglás lenne, és hívnák másképp ezt a szegény lányt. Nehéz e tényezők találkozásánál együttérzésre törekedni,
            amikor ezekről kapásból az érettségire készülő Rubos Friderika Dalma és a huszonvalahány évvel idősebb Pintér Tenya lovasszínész különös és komolytalan viszonya jut eszembe.
            Tele volt velük a bulvár egykoron. Sokak orcájára csalt mosolyt, amikor a fiatal lány nagy nyilvánosság előtt lehülyefaszozta, és faképnél hagyta a manust, aki az apja lehetne.
            Nem titokban, hanem ország-világ előtt, kirakatban folytatták bűnös viszonyukat, bár a lovasszínésznek semmivel sincs kisebb hatalma "tanítványa" fölött egy lovasedzőhöz képest, amit szigorúan véve a szexuális visszaélés megállapítható volna.
          </p>
        </div>
        <div class="box-text">
          <p>
            Stella kimérten és fegyelmezetten fogalmazva tájékoztatja hallgatóságát a rajta esett sérelemről, ezért a teljes képhez más forrásból és elejtett morzsákból is ki kell nyerni apró, de nem jelentéktelen részleteket.
            Mit gondoljak egy lányról, aki 14 évesen hol zöldre festi, hol kopaszra nyírja haját, és piercinget lövet az orrába?
            Méltán gondolhatom, hogy elég erős egyéniség ahhoz, hogy ne érdekelje senki véleménye arról, amit tesz. Egy vadóc.
            Neki ne mondják meg, mit tehet és mit nem, továbbá életkorából fakadóan azzal létesít szexuális kapcsolatot, akivel neki tetszik, mert joga van hozzá.
            Aztán jött a lovasedző.
            <br>
            Hallgatom az előadást a kb. 40 éves fickó autójában kibontakozó drámáról, a könnyek áztatta szemfestékről, és megint nem az elvárt, együttérző gondolatok indulnak meg bennem,
            hanem egy praktikus kérdést teszek fel. Miért festi magát egy 15 éves lány? Mire a smink? Mi a célja ezzel a megjelenéssel?
            Röstellem, de erről beugrik egy ősi szólás, az <cite>"aki kurvának áll, ne csodálkozzon, ha megbasszák"</cite>.
            Nem kell ehhez kurvának állni. Elég úgy kinézni, kihívóan viselkedni, kacérkodni.
          </p>
        </div>
        <div class="box-text-update">
          <p>
            Áldozathibáztatás. ⚠️Vigyázat! Különösen szájbarágós szakasz következik.
            <br>
            Viszonylag új fogalom, ami két pártra osztja a társadalmat. Az egyik hibáztat, a másik ezt sértésnek veszi.
            Kinek van igaza? A zebrán elgázolt gyalogosnak mindig igaza van. Akkor is, ha váratlanul, körültekintés nélkül, leszegett fejjel szalad ki az útra.
            A gázoló nem jöhet ki jól egy ilyen ügyből akkor sem, ha minden szabályt betartva közlekedik. Elgázoltad? Zebrán? Ez fájni fog, de nem úgy, mint a gyalogosnak.
            A sofőrnek legfeljebb a járműve és a lelke sérül.
            <br>
            Szigorú szabályok vonatkoznak a zebra megközelítésére, és e szabályok a gépjárművezetők felé tolják a felelősséget.
            Az ügyészség általában úgy fogalmaz, hogy <cite>"az elkövető nem kellő körültekintéssel közelítette meg a zebrát"</cite>.
            Akkor is, ha a gyalogos oldalról szalad az autónak. A szigor ellenére rendszeresek a balesetek,
            holott a körülményekre figyelve, helyes magatartással a többségük elkerülhető volna. Zebrához közeledve fokozottan figyelni, lassítani, szükség esetén megállni. Nem bonyolult, belefér a közlekedésbe.
            Mégis megkérdem, hogy kinek lenne elsőrendű érdeke a biztonságos átkelés a zebrán? Kinek kellene a legnagyobb figyelmet fordítania erre?
            Természetesen a gyalogosnak, hiszen ő a sérülékenyebb, ő rokkan bele, ha nem az életét veszti egy balesetben.
            A törvények, szabályok mégis szinte uszítják a gyalogost, hogy ugorjon bátran az autók elé, mert azok meg fognak állni, különben szénné lesznek büntetve.
            Ez az ígérvény. És a valóság? Négy nap alatt <a href="https://24.hu/belfold/2023/11/24/gyalogos-gazolas-zebra-budapest-rendorseg/">ötször gázoltak</a> el zebrán átkelő gyerekeket és családokat Budapesten – olvasom a tudósítást.
            Végzetes hatással lehet a gyalogosra, ha a sofőr a <a href="https://24.hu/belfold/2024/02/09/mobiljat-nezegette-a-teherautos-aki-halalra-gazolt-egy-zebran-atkelo-apat-a-heteves-kislanyaval/">telefonját nézegeti</a>,
            vagy amikor <a href="https://24.hu/belfold/2024/02/02/igy-utotte-el-a-zebran-atkelo-tinilanyt-a-kaposvari-fiu-miutan-szemebe-sutott-a-nap/">elvakítja a Nap</a> vezetés közben. Ha nem vigyázol magadra, véged van!
            <br>
            Hallottam embert azzal hetvenkedni, hogy <cite>"úgysem mer elütni, mert piszkosul megbüntetik"</cite>.
            Ilyen észjárás nem garantál hosszú életet. Az <cite>"állj meg köcsög! nem látod, hogy jövök?"</cite> szöveg kevés lesz a gépjárművek jelentős tömegével szemben. Nagyot nyekken a méltatlankodó gyalogos, csontja törik – győz a fizika.
            Különneműek sikamlós viszonyait egy másik tudomány, a kémia alakítja.
            Létezik még egy fontos tényező, mégpedig a biológia, ezen belül a nem tudatos, ámde célszerű ösztönös viselkedés. Az ösztönök ellen nincs mit tenni, azok vannak.
            Próbálj meg egy ragadozót rábeszélni a vegetáriánus étrendre – biztos kudarc.
            <br><br>
            Miért papolok elgázolt gyalogosokról? Azért, mert e példán keresztül jól érthető, hogy a törvény hiába ígér védelmet, az írott malaszt önmagában nem szavatolja a biztonságot.
            Nem akarok mindenkivel jóban lenni, ezért megengedhetem magamnak azt a gondolatot, hogy ugyan mi szüksége egy társadalomnak olyan egyénekre, akik magukra sem képesek vigyázni?
            Mennyire gondatlanul látják el egyéb feladataikat? Hogyan nevelik, védelmezik ivadékaikat? Alkalmasak egyáltalán bármire?
            Miért a sofőrön kérik számon a gyalogos felelőtlen viselkedését, amikor az nem hajlandó körülnézni, és az autó elé veti magát?
            Miféle balga ember az, akinek testi épsége mások figyelmén és könyörületén múlik? A jó válasz: életképtelen.
            A zebra meg a természetes kiválasztódás városi terepe.
            <br>
            Belátom, hogy a gázolásos példa nem teljesen fedi a szexuális zalkatást elszenvedő nők esetét, mert az ennél összetettebb.
            Ők is figyelmetlenségből fakadó baleset áldozataivá válnak? Fenéket. Ők a férfiak fokozott figyelmének tárgyaként szenvednek el inzultust.
            A hímivarúak ugyanis túlságosan készségesek e téren, erős szexuális vonzalom támadhat bennük, és ha bíztató jeleket vesznek, akkor már ugranak is.
            Ebből fakad a probléma, mert ha már ugrott, akkor nem maradhat a levegőben.
            Ha elfogadod a gravitácó erejét, a tömegvonzást – nem tehetsz mást – , akkor fogadd el a szexuális vonzerő hatását is, és számolj vele.
            Az intelem: ne packázz felajzott hímmel, ne ráncigáld az oroszlán bajszát. Egyszerű szabály, könnyű követni. Lehet hivalkodó és kihívó a viselkedésed, de akkor számolj a következményekkel
            (a gettóban járkálva sem tanácsos láványos ékszerekkel villogni, mert ott az utcagyerekek is arra vannak idomítva, hogy letépjék rólad a nyakláncot).
            Nem azt mondom, hogy egyedül vidd el a balhét, de legalább ne tégy úgy, mintha ott sem lettél volna.
            <br><br>
            Nem mentség a helytelen viselkedésre az alkoholos befolyásoltság, hiszen az ember saját elhatározásából részegedik le.
            A fegyelmezett ember elkerülheti ezt a helyzetet, de legyen bármilyen higgadt, hormonháztartásának alakításába nincs beleszólása, mert az úgy működik, ahogy a Teremtő megálmodta.
            <a href="https://hu.wikipedia.org/wiki/Ken_Wilber">Ken Wilber</a> a férfiak létének lényegét a <cite>"fuck it or kill it"</cite> tevékenységekre egyszerűsíti, aminek jelentése műfordításban úgy adható vissza,
            hogy <cite>"szórd a magod és pusztítsd ellenségeidet"</cite>, de tükörfordításban ennél durvábban is megfogalmazható.
            A férfiakat faék egyszerűségű küldetésük teljesítésében a tesztoszteron (férfihormon) hajtja.
            A nőket viszont óvatos, visszafogott viselkedés segítheti abban, hogy ne váljanak akaratuk ellenére férfiak játékszerévé.
            Nem a törvény szigorától kell várni védettséget, mert az a zebrán sem működik. Mi a véleményed arról, aki diplomáciai mentességére hivatkozik, miközben csőre töltött fegyvert szegeznek rá? Golyóállóvá lesz ettől?
            <br><br>
            Az ördög a részletekben rejlik. Ebben az áldozathibáztatásról szóló szakaszban van a helye ennek a gondolatnak,
            amikor a szexuális visszaélést elszenvedő áldozat beszámolójában felfigyelek a cselekmény ismétlődésére.
            Hogy a fenébe kaphat újabb és újabb esélyt az utálatos elkövető? Hogyan szerepelhet olyan megállapítás egy nyomozati anyagban,
            hogy az öngyilkosság áldozata többször hátba szúrta magát? Mi vezetett oda, hogy a jelentés szerint a zárkájából kitörő fogvatartott többször, nagy erővel a börtönőrök csizmáiba verte a fejét?
            Van jó válasz ezekre a kérdésekre: nem érdemes mindenben a logikát keresni.
          </p>
        </div>
        <div class="box-text">
          <p>
            Milyen folyamat indul be a hím emberszabásúban, amikor egy jóküllemű nő határozott jelét adja rokonszenvének?
            Egészséges hormonháztartású férfiemberben ágaskodni kezd a vágy, keményedik a bré – elsődlegesen a fajfenntartás érdekében.
            Az emberiség tetterős hím egyedeiben nagyon jól működik ez az ösztön, így sikerült túlnépesedni.
            Azért is ilyen jelentős a szaporulat, mert az eredendően gyermeknemzésre kitalált művelet a felek egyetértése esetén egyben remek mulatság.
            Az aktusnak ez a szórakoztató mellékhatása vezetett oda, hogy az emberek elsődlegesen nem is a fajfenntartás érdekében gyakorolják, hanem kedélyjavító hatását helyezik előtérbe.
            Nem szezonálisan, mint az állatok vagy rovarok (lásd tiszavirágzás évente egyszer, június közepén), hanem amikor csak lehetőség adódik rá.
            <br><br>
            Mi a baj ezzel, ha ennyire szeretik a népek? Hülye kérdés. Elég sok gondot okozhat, ha nem úgy jön össze, ahogy terveztük.
            Kezdve a nem kívánt terhességtől, az impotencián vagy hüvelyszárazságon át, egészen a <a id="x87nnioiLP8" name="mozi" title="The Pink Panther">Viagra</a> diszkrét bevételét akadályozó helyzetekig, ami elmaradhatatlan eleme egyes vígjátékoknak.
            A felnőttek tisztában vannak a beteljesedett pásztoróra lehetséges következményeivel, de fantáziátlanul csak olyasmikben gondolkodnak,
            mint terhesség, abortusz, házasságkötés, gyereksírás, válóper, vagyonmegosztás, tartásdíj stb. Weinstein óta újabb lehetséges okozattal bővült a férfiakra leselkedő veszélyek köre.
            A legnagyobb tudós elmék sem számíthattak erre, ami még Stephen King ötletei közül is kimaradt.
            <br>
            Volt egyszer egy horrorötletem, ami a <a href="https://www.annualreviews.org/doi/full/10.1146/annurev-animal-021815-111350#_i1">sperma tárolása a női reproduktív traktusban</a> című tanulmányból táplálkozott.
            Ebben az izgalmasnak szánt történetben a hímektől nyert spermiumok termékenységét évekig fenntartani képes állatok génjeivel felturbózott nőstény emberszabásúak hálóznak be gyanútlan férfiakat.
            Képzeld el, ahogy egy felejthető kalandod egykori résztvevője évek múltán felkeres azzal, hogy terhes tőled, és apás szülést szeretne.
            Hiába a magabiztos cáfolat, a gyermek megszületik, és a DNS vizsgálat alapján valóban te vagy az apja.
            Hogyan fogod ezt otthon megmagyarázni az asszonynak, életed szerelmének?
            <br>
            Ilyen durva meglepetést a való élet nem tartogat. Helyette az évekig, esetleg évtizedekig szunnyadó bosszúvágy tör elő önérzetükben sértett nőkből,
            akik azzal támadnak bizonyos férfiemberekre, hogy milyen csúnyán bántak velük egykoron.
            Ezek a támadások rendszerint nagy nyilvánosság előtt zajlanak, megszégyenítésre törekvőek, és – ha lúd, legyen kövér – büntetőeljárást vonnak maguk után a férfiak utólag erőszakosnak minősített cselekményére alapozva,
            esetleg <a href="https://telex.hu/kulfold/2022/02/15/andras-herceg-peren-kivul-megegyezett-az-ot-szexualis-eroszakkal-virginia-giuffreval">nagyobb összegek</a> cserélhetnek  gazdát a vád ejtése érdekében.
            Komoly dolog ez, mégis egy szakállas vicc jut eszembe, amiben egy ősi foglalkozást űző ribanc pénzt váltana a szálloda halljában, de a recepciós ezt megtagadja.
            <br>
            – Sajnálom kisasszony, ez a bankjegy hamis.
            <br>
            – Hamis? Jesszusom! Akkor engem megerőszakoltak!
            <br>
            Lassan szégyenkeznem kell amiatt, hogy már megint nem az együttérzés felé veszem az irányt, hanem arra vagyok kíváncsi, hogy mit keresett a nő a faszi szobájában?
            Mire számított kettesben maradva egy ívarérett hímmel? Miért szállt be az autójába?
            <br><br>
            Nagyon rég volt már, amikor megismertem azt a vélekedést, hogy a férfiak mind egyformák. Mind ugyanazt akarják a nőktől.
            Aztán eljött a nap, amikor rádöbbentem, hogy ez nem gyalázkodás, mert frissült ismereteim szerint a nők is mind ugyanazt akarják, és nagy kedvvel művelik.
            Ezt a felismerésemet erősítette egy eset, amikor jó küllemű nőismerősöm a kellemes vacsora elköltése közben mélyen a szemembe nézett, és feltette az egymillió forintos kérdést.
            <br>
            – Szerinted létezik férfi és nő között őszinte barátság?
            <br>
            – Nem – vágtam rá határozottan – , nem létezik. Mindig vannak hátsó gondolatok.
            <br>
            A továbbiakban nem tartóztattuk meg meg magunkat. Teret engedtünk összhangban lévő vágyainknak, és így csaptak át az addigi jóleső beszélgetéseink jóleső kamatyolásokba. Így kell kiugrasztani a nyulat a bokorból, így is lehet bátorítani a tisztességes magatartású férfiembert.
            Mert van a férfiaknak a bátortalan, ha úgy tetszik visszafogott, illedelmes fajtája, aki vonzó nő társaságában, félreérthetetlen körülmények között sem ront ajtóstul a házba.
            Ez a másik véglet a rámenős, célratörő fajtával összevetve.
          </p>
          <p id="buzi">
            Egyenlőségjelet tett az illedelmes és a mulya közé egy olyan eset, amikor hónapokon keresztül látogattam barátilag egy másik kedves nőismerősömet, akinél szintén remekül telt az idő beszélgetéssel.
            Nevezhetem társalgásnak is a gyömbéres tea kortyolgatása mellett megejtett eszmecseréinket. Kellemesen telt az idő, sosem fogytunk ki a témából, és nekem ez így megfelelt. Nem tereltem bonyodalmak felé ismeretségünket.
            Vesztemre. Mert egyszer csak arra eszméltem, hogy ez a kedves ismerősöm barátnőivel konzíliumot tart tartózkodó viselkedésem lehetséges okairól.
            Ki is dolgozták legkézenfekvőbb megfejtését a rejtélynek, ami szerint talán buzi lennék.
            Mi mással magyarázható, ha egy férfi órákat képes kettesben tölteni egy nővel, meghitt körülmények között anélkül, hogy élne a lehetőséggel? Csak homár lehetek, nincs erre más józan magyarázat.
            Nagy tévedésemet tette helyre ez az eset, aminek az a tanulsága, hogy bizonyos helyzetekben nem azzal tisztelem meg a nőt, ha elvonatkoztatok a nemétől.
            Különneműek között létesülő egészséges viszony nem csak lehetővé, de egyenesen szükségszerűvé, szinte kötelezővé teszi a szexuális aktivitást, különben úgy jár az ember, mint én.
            Nem tesz jót a férfiember hírének, ha rosszindulatúan ferdehajlamúnak bélyegzik. Ezért úgy döntöttem, hogy mielőtt széles körben elterjedne rólam ez a vélekedés, bevonom ismerősömet azon nők körébe, akiknél gyarló vágyaim rendszeres kielégülést nyerhetnek.
            Jól sikerült a bevonás. Számtalanszor megismételtük a műveletet, mindkettőnk legnagyobb megelégedésére.
            Aztán jöttek a bonyodalmak. Igény a szülők bemutatására, családi ünnepek együtt töltésére, amit önszántamból nem terveztem.
            Bátran kijelenthetem, hogy eredetileg baráti viszonyunkat a szó szoros értelmében elbasztuk.
            Ebből az esetből is kimutatható, hogy intrikával, a szexualitás erőltetésével, az erőszakos és követelőző viselkedéssel a legjobb barátság is tönkre tehető, aminek a nők nagy mesterei.
            Azok a félénk, finom lelkű nők, akik apró lépésekkel elindították, majd világméretű mozgalommá duzzasztották a #metoo jelenséget.
            Szép dolog a szerelem, csak az az undorító baszás ne rondítana bele ebbe a gyönyörű viszonyba.
          </p>
        </div>
      </div>
      <div class="box">
        <div class="box-text">
          <p>
            <a href="/olv/rem/apahiany">Apámat</a> sosem tiszteltem azért a pipogya viselkedéséért, amilyen példát gyerekkoromban mutatott.
            Most mégis hálával gondolnék rá, ha ellátott volna néhány instrukcióval azoknak a helyzeteknek ügyes intézéséhez, amik a nőkkel bonyolódó speciális viszony megjelenésével szakadnak a fiatal hím nyakába.
            Nem tudok hálával emlékezni rá, mert elhallgatta előlem az egyszerű szabályokat, ismérveket, tanácsokat, tanmeséket, ha egyáltalán tudott ezekről.
          </p>
          <ul>
            <li><p>Amit adnak, el kell fogadni. Nem szabad megsérteni egy kedvesen ajánlkozó nőt, hacsak nem undorodsz tőle.</p></li>
            <li><p>A tündöklő szépség nem elengedhetetlen követelmény a vonzalomhoz. Hűség és megbízhatóság az igazán értékes női tulajdonságok.</p></li>
            <li><p>30 éves korod előtt eszedbe ne jusson családot alapítani. Előbb teremts egzisztenciát, másrészt éretlenül ne akarj gyereket nevelni.</p></li>
            <li><p>Ne hagyj kétséget szándékaid felől akkor sem, ha azok nem tisztességesek (nő-férfi kapcsolatában). Ez esetben tiszta lehet a lelkiismereted, ha a másik fél fejleszteni akarja viszonyotokat, te meg nem.</p></li>
            <li><p>Szabad hazudni, de csak olyan mértékben, amit uralni vagy képes. Észben tartani részleteket, összefüggéseket, alibiről gondoskodni, bűnjeleket eltüntetni, végsőkig tagadni.
              Aki nem elég okos és felkészült, annak az őszinteség javasolt. Fárasztó, nagy figyelmet igénylő feladat hihetően és következetesen hazudni.
            </p></li>
            <li><p>Addig keresd az igazit, amíg meg nem találod. Nem ragadhatsz le kényelemből valaki mellett, mert az később megbosszulja magát – a rossz helyre letett garas hiányérzetet, keserűséget hoz.</p></li>
            <li><p>Fiatal lányokkal nem érdemes kezdeni. Szerezzenek tapasztalatot, ügyesedjenek, aztán ők is sorra kerülhetnek.</p></li>
            <li><p>Fiatal lányokkal azért sem érdemes kezdeni, mert még nem alakult ki a jellemük, nem tudhatod, hogy idővel elsárkányosodnak-e, esetleg hárpia lesz belőlük,
              netán a #metoo mozgalom aktivistáiként keresnek meg évek múltán.</p></li>
            <li><p>Túlzottan szép nővel ne tervezz hosszútávra. Rengeteg energiát felemészt a megtartása, miközben törekvő hímek garmadája legyeskedik körülötte. Könnyen lehet belőled felszarvazott férj, ami árt az önbecsülésednek.</p></li>
            <li><p>A férfiak mind ugyanazt akarják. Nincs ezzel semmi gond, mert a nők is.</p></li>
            <li><p>Ne légy mulya, ha egy nő meghív magához. Nyilván akar tőled valamit, különben nem látna vendégül.
              Ha mégsem, akkor a szelíd és sikertelen közeledést követően köszönj el tőle.
            </p></li>
            <li><p>Ha egy nő nem aggódik amiatt, hogy kettesben maradtok, akkor bizalommal van irántad, és ez a bizalom fejleszthető. Tereld a fejlődést bátran a szexualitás megélése irányába, különben azt fogja terjeszteni rólad, hogy buzi vagy.</p></li>
            <li><p>Veszélyes tudatállapotot teremt a szerelem. Ne veszítsd el a fejed egy nő miatt, nem éri meg.
              Visszautasítanak? Alulmaradsz a versengésben? Ne csüggedj! Rengeteg nő vár még rád.
            </p></li>
            <li><p>Egy nőismerősöd becsönget hozzád a zsákutca végén álló házadba. Te megkérded, hogy mi járatban, mire ő azt válaszolja, hogy csak erre járt.
              Barátságosan behívod, s ő máris az ágyad felől érdeklődik. Nem hibázol nagyot azzal a sejtéseddel, hogy valószínűleg dugni jött.
              Ha tetszik a lány, akkor ne habozz, mert különben tovább áll, és másnak kínálja fel magát.
            </p></li>
            <li><p>Átadja névjegyét, de előtte sokat sejtetően a hátuljára írja az otthoni telefonszámát.
              Ne habozz megcsörgetni, mert ha késlekedsz, megelőzhetnek, és másé lesz a nő.
            </p></li>
            <li><p>Ha üldöz a szerelmével, akkor valószínűleg kettyós – légy óvatos. Ne vedd fel a telefont, ne nyiss ajtót, tagadtasd le magad, légy határozottan visszautasító. Jobb félni, mint megijedni.</p></li>
            <li><p>Nehéz megtalálni az egyensúlyt a hosszas udvarlás és a hirtelen támadó vágy között. Nem csak az elérendő cél, de nője is válogatja a helyes taktikát.</p></li>
            <li><p>Nyújtsd el az udvarlást, amíg lehet, ha egy nőtől többre számítasz a testiségnél. Persze ebben a helyzeben is érvényes tanács, hogy ha támad, akkor kivont karddal védekezz.</p></li>
            <li><p>Az okos nő nem adja könnyen magát, de jelzi, ha esélyes vagy. Ígéretes? Akkor légy türelmes, különben ne szánj rá sok időt.</p></li>
            <li><p>Ostobákkal semmi közös ügyed ne legyen, ostoba nőkkel végképp.</p></li>
            <li><p>Részeg nő barátságos közeledését ne vedd komolyan, kerüld el messzire.</p></li>
          </ul>
          <p>
            Átérezve a <a href="/olv/rem/lanyosapa">lányos apák nyomorúságát</a>, elgodolkodom azon is, milyen tanácsokat adnék egy ivarérett leánygyermeknek.
            Nem csak tanácsokkal látnám el. A kisgyerekem is alacsonyra eresztett boxzsákon gyakorolta a térdrúgást, amit a lányommal is gyakoroltatnék.
            Sőt, neki beállítanám arra magasságra, amin a tökönrúgási képességét fejleszthetné. Nem elég beszélni a módszerről, mert a rutin hozza meg igazán a művelet eredményességét.
          </p>
            <ul>
              <li><p>Mindig legyen a táskádban tartalék bugyi, könnygázspré és egy csomag koton.</p></li>
              <li><p>Ne mászkálj egyedül sötét utcákon, kerüld a kihalt helyeket.</p></li>
              <li><p>Ne maradj kettesben nálad erősebb férfival. Ha mégis így alakul, akkor legyen kéznél a könnygázspré (pl. liftben, bár kis légtérben a könnygáz mindenkit kiüt, de az elektromos sokkoló nem).</p></li>
              <li><p>Ne szállj be egy férfi autójába addig, amíg nem alakul ki köztetek bizalmas viszony. Egyszerű helyzetnek tűnik, de a faszi félreérti, és már attól nyeregben érzi magát, ha mellette ülsz.</p></li>
              <li><p>Ha elfogadod egy férfi meghívását a lakásába, akkor nagy eséllyel meg leszel dugva.</p></li>
              <li><p>Ha erőszakoskodna, akkor üssed, vágjad, rúgjad, harapjad, karmoljad és síkíts, ahogy a torkodon kifér. Ez elég ijesztő ahhoz, hogy felhagyjon a kísérlettel.</p></li>
              <li><p>Az eszét vesztett, pánikba esett faszi veszélyes. Nem lehet előre látni az ügy kimenetelét, ezért bele se menj, ha nem vagy biztos a dolgodban.</p></li>
              <li><p>Ha csak "arra" kell valaki, akkor válassz sportos, kitartó fickót. Ne legyen kétséged afelől, hogy egy ilyen fazonnak több nője van, és te leszel az egyik.</p></li>
              <li><p>Férjet keresel? Vizsgáld meg alaposan családját, különösen felmenőit, lehetőleg a nagyfaterig. Keresd a jó géneket, a tudást, a szakértelmet, a jó kedélyt és egzisztenciát.
                Nem ért semmihez? Nem jó szakember? Nem tudja eltartani a családját? Buta? Hagyd a fenébe.
              </p></li>
            </ul>
          <p>
            Ezeken a tanácsokon túl mesélnék a lánynak az eszkaláció fogalmáról, etimológiájáról, hogy a francia <i>ostromlétra</i> jelentésű szóból fakad. Márpedig ha az ellenség felmászott a falakra, és már bent van a várban, akkor ott kemény közelharc bontakozik ki, ahol az erősebb győz.
            Ha már idáig jutott a túlerőben lévő ellenfél, akkor talán azzal jársz a legjobban, ha megadod magad, de ahhoz mindenképpen ragaszkodj, hogy húzzon gumit a farkára. Ha igazából nem is lenne kedved a nagyterpeszes művelethez,
            akkor ne hagyd idáig fajulni a helyzetet. Ennek az a legegyszerűbb módja, ha nem szállsz be az autójába, és nem lépsz be a lakásába.
            Elmagyaráznám a lánynak, hogy a hímivarú emberszabású nagyjából olyan egyszerű szerzet, akár a kutya. A kutyák ugatnak, és mindent lehugyoznak.
            A hapsik meg nyomják a lehengerlő szöveget, és mindenkit megdugnak, akit érnek.
          </p>
        </div>
        <div class="box-text-update">
          <p>
            Mi a teendő, ha <a href="https://hvg.hu/itthon/20131221_Pava_Zsolt_lanyanak_tamadoja_12_evet_kapo">megesett a baj</a>? Nem tudom. Azt tudom szajkózni, hogy jobb a bajt megelőzni, csakhogy ez nem sikerülhet úgy, ha a csapatban nem minden játékos követi a szabályokat.
            Ismerek egy szélsőséges történetet arról, hogyan kezelik a helyzetet a nem igazán szofisztikált, úgynevezett egyszerű emberek.
          </p>
          <p id="joe">
            Feltűnt egyszer a fallabdapálya tágas előterében a Joe becenévre hallgató faszi új barátnője, egy egzotikus megjelenésű indiai lány. Hosszú, sötét haj, fekete szem, barna bőr, jellegzetes arcvonások.
            Joe volt az a fickó, aki felemás cipőben szaladgált a pályán, és egész jól nyomta ezt a sportot.
            Mindig hozta magával az új csajt, akin idővel jól látható jelei mutatkoztak a másállapotnak.
            Bennfentesek tudhatták, de számomra később derült ki, hogy a lány nem egzotikus indiai, hanem közönséges cigány, és nem barátnő, hanem feleség.
            Ilyen hirtelen? Nahát! Ki gondolta volna? Bárki köthetne házasságot cigánylánnyal, de a túlnyomó többségnek eszébe sem jut ez a lehetőség.
            <br>
            Kezdetben Joe sem várt ilyen kifejletet akkor, amikor egy házibulin lerészegedve elkapta a cigánylányt, és megejtette, ahogy kell.
            Telt-múlt az idő, Joe talán el is felejtette volna az esetet, de emlékeztették rá. Látogatást tett nála a gömbölyödő hasú lány, aki vitte magával népes családját is.
            Az apuka pedig választás elé állította: feleségül veszed, vagy el lesz vágva a torkod.
            Cigányoknál egy ilyen fenyegetés mindennapos, de a nem ehhez szokott Joe eléggé megrémült tőle ahhoz, hogy ne vitatkozzon, ne ellenkezzen.
          </p>
        </div>
        <div class="box-text">
          <p>
            Nekem a múlt század 70-es éveiben lett volna szükségem útmutatásra a nők meghódítása érdekében vívott küzdelemben.
            Nem voltam olyan szerencsés, mint azok a kispasik, akiknek a 2000-es években már kitágult a világ, és hozzáférhettek olyan TV-sorozatokhoz, amik nem Magyarországon, és nem a <a href="https://www.imdb.com/title/tt0108950/">Szomszédok</a> bárgyú stílusában készültek.
            Ilyen a <a href="https://www.imdb.com/title/tt0369179/">Two and a Half Men</a>.
            Jobbára egy hedonista zeneszerző tengerparti házában játszódó történet, szenzációs szöveggel, amiben csak a röhögőgép gyakori működtetése idegesítő.
            Megnéztem néhány évadot. Mindössze egy részben boncolgatták a férfi-nő viszony bonyodalmait úgy általában, az összes többi ennek a tartalmas viszonynak egy vékony szeletéről, a nemiségről szól.
            Gyakran megjelenik a gyermekeit kiskorukban elhanyagoló anya és fiai különös kapcsolata,
            és többször sajnálkozhatunk a tönkrement házasságot követő válással megkopasztott figurán is.
            Amit eddig láttam, abból megállapítottam, hogy az egyes részeket <a id="UjDMsHEHI00" name="mozi" title="Two and a Half Men">bevezető</a> főcímzene szövegével összhangban nem bonyolítják túl a cselekményt, de így is szórakoztató.
            Megnézted-meghallgattad a bevezetőt? Ha nem értenéd az angol szöveget, íme a leirat:
            <br><br><cite>
              "Men, men, men, men, manly men, men, men (Ooh)
              <br>
              Men, men, men, men, manly men, men, men
              <br>
              Men, men, men, men, manly men
              <br>
              Ooh-hoo-hoo, hoo-hoo, ooh
              <br>
              Men, men, men, men, manly men, men, men (Ooh)
              <br>
              Men, men, men, men, manly men, men, men (Ha)
              <br>
              Men"
            </cite><br><br>
            Ha más nem is, de az kiderül a sorozatból, hogy mi a legfőbb szerepük a férfiaknak a Föld nevű ökoszisztémában.
            Aki ezzel összefüggésben a nők szemszögéből is szeretné megérteni a rendszer működésének lényegét, annak <a href="https://hu.wikipedia.org/wiki/G%C3%A1bor_Zsazsa">Gábor Zsazsa</a> életrajzát (One Lifetime is Not Enough) javaslom tanulmányozásra.
            Ő a családjának élő, szorgalmas és igénytelen, három műszakban dolgozó szövőgyári munkásasszonyhoz viszonyított másik véglet.
            A kilencszer házasodott életművész, az első igazi celeb, dollármilliomos faszik megkopasztója,
            a housekeeper (<cite>"every time I leave a man, I keep his house"</cite>).
            Zsazsa nem beszélt rébuszokban. Kerek perec nemi erőszakkal vádolta Conrad Hiltont, aki az állítólagos erőszak idején a férje volt.
            Ennyi erővel azt is terhére róhatták volna, hogy nem átallotta elfogyasztani a felszolgált vasárnapi ebédet.
            Vajon milyen tanácsokkal látták el kiskorában ezt a harsány, tűzről pattant, jól érvényesülő Zsazsa lányt szülei, mert nem vált áldozattá, nem volt se depressziós, se anorexiás – ő facsarta ki kegyetlenül a bűvkörébe került férfiakat
            (meglehet, hogy egy svájci internátusban kapott jó nevelést, ahová kiskorában beiratták).
            <br>
            Hiábavaló minden tanács és intelem, ha a kamaszkori tagadás és ellenkezés állapotában találják a lányt, aki ráadásul önfejű és makacs.
            A régieknek erre is voltak módszereik, mert a makrancos lányt toronyszobába zárhatták, erényövet kovácsoltattak rá, és ott volt még a gardedám, a fiatal lány becsületére felügyelő idősebb hölgy.
            Toronyszoba? Gardedám? Jó szakember? Ilyenekről ma már csak álmodhatunk.
            <br>
            Mit tehetünk manapság egy vadóccal, aki nem fogad szót? Követjük az eseményeket, hallgatjuk panaszát, terapeutára bízzuk, és dühöngünk, szomorkodunk, hiszen megmondtuk neki, mire számíthat.
            Időben kell kezdeni a nevelést, bőven a nemi érés előtt. Nem egyszerű feladat, ugyanis az óvodáskorú gyermek még fogalmatlan.
            Ügyelni kell arra is, nehogy a lány ellenséget lásson minden hapsiban, mert ez sem vezet jóra.
          </p>
        </div>
        <div class="box-text" id="bizalom">
          <p>
            A lányoknak megfogalmazott tanácsok többsége tiltás, amit egy önérzetes csitri nem vesz tudomásul.
            Ezért kell a gyerek nevelését mindenek előtt a <a id="xZXJh08e7dE 2488" name="mozi" title="Lélekben">bizalom építésével</a>, és a szülők (nevelők) fennhatóságának elismertetésével kezdeni.
            Általános érvénnyel, mert nem plántálhatom bele a szexualitásra vonatkozó meglátásaimat rögtön attól kezdve, hogy megtanul beszélni.
          </p>
        </div>
        <div class="box-text-update">
          <p>
            Őseink fényesre csiszolt esszenciális bölcsességeit őrzik szólások, közmondások.
            Nyugtával dicsérd a napot. Aki korpa közé keveredik, megeszik a disznók. Segíts magadon, és isten is megsegít. Néma gyereknek az anyja picsája. Addig jár a korsó a kútra, amíg meg nem basszák a vízhordó lányt.
            És a többi. Előbb-utóbb pórul jár az, aki elutasítja ezeket a bölcsességeket, intelmeket.
            Rossz döntéseket eredményezhet a fene nagy önérzet, ami nem magyar sajátosság, de szerintem csak nálunk botlani úton-útfélen olyan óriásplakátokba,
            amik a politikai vezetés kollektív önérzetét ápolják.
          </p>
          <div class="box-img">
            <img src="https://kep.pince.eu/nemtancol.webp">
          </div>
          <p>
            Ez itt még a felemelt mutatóujjú változat, amit utólag minden egyes kihelyezett plakáton átragasztottak.
            Mindegy mibe kerül, de nekünk ne mutogassanak, ne szóljanak be. Felesleges a kisvasút? Meghosszabbítjuk Bicskéig!
            Ja, mégse. Meggondolta magát, mégis <a href="https://hvg.hu/gazdasag/20240201_EUcsucs_szembemente_Orban_a_nemzeti_konzultacioval_Gulyas_eleg_furcsan_magyarazkodott">megszavazta</a> az ukránok lóvéját a faszkalap.
            Nem csak a mutatóujj leragasztása, hanem az egész plakátkampány és a nemzeti konzultáció is teljesen fölösleges volt. Hja, gazdagok vagyunk.
            Nagyon rossz példát mutat a kormányzati propaganda.
            <br>
            Észszerű szabályokat szegnek meg pillanatnyi érdekből, és ennek józan következtetés szerint sírás lesz a vége.
            Politikus vezetőink tevékenységét csak négyévenkénti választások útján tudjuk befolyásolni, és ez a módszer alkalmatlan a rendszer finomhangolására.
            Más a helyzet a gyerekneveléssel, mert a szülőnek gazdagabb és hatékonyabb eszköztár áll rendelkezésére, mint például a lélektanból ismert <a id="B5exo3Ysepg" name="mozi" title="nevelés">jutalmazás és büntetés</a> módszere.
          </p>
        </div>
        <div class="box-text">
          <p>
            Sokat idézett bölcsesség a <cite>"befektetés nélkül nincs haszon"</cite>, ami értelmet nyer a gyerek felnőtté válásának érdekében kifejtett gondviselésben is.
            Táplálni, nevelni, vigyázni rá. Megtanítani szabályokra, módszerekre, tudományokra.
            Fejleszteni erőt, kitartást, a beilleszkedés képességét, feladatok önálló megoldása felé terelni stb. Akinek szülei nem veszik erre a fáradságot, abból lesz a vásott kölök, a vadóc.
            <br>
            Említettem már, hogy mennyire fontos a bizalmas viszony megteremtése a gyermekkel – ez hiányzott legjobban Dalma Stella családjából,
            és mégsem vádolja szüleit megpróbáltatásaiért. Empatikusan és diplomatikusan a problémák feltárásához szükséges <a id="xZXJh08e7dE 2561" name="mozi" title="Lélekben">kommunikációs és érzelmi viszony</a> hiányát jelöli meg okként.
            Tehetséges. Ezzel a tudással simán politikussá válhatna. Én nem vagyok ilyen megértő,
            és nem maszatolom el, hanem pontosan nevezem meg az okokat, miközben feltárni igyekszem hiányosságaim, felnőttkori kudarcaim eredetét.
            Hibáztam én is nem egyszer, de elsődlegesen szüleim felelősségét látom.
            A megoldás kulcsa a szülők kezében van, és a fontossági sorrend helyes megállapításában rejlik. Család vagy üzlet?
            Melyik való előbbre? A kölök érzelmi biztonsága és boldog jövője, vagy a felnőttek kurva nagy ambíciója, a jólétre való törekvés, az anyagi javak gyűjtésének kényszere, egzotikus nyaralások stb.
            <br><br>
            Kiváló tanmese készült arról, hová fajulhat a örökösen elfoglalt, agyonhajszolt felnőttekkel közös háztartásban élő, de azokkal ritkán találkozó gyerekek sorsa.
            Vámos Miklós Előszó az ábécéhez című kötetében jelent meg a Cédulák című novella, amely a Csók, Anyu című mozifilm forgatókönyvének alapjául szolgált.
            A történetben szereplő apu és anyu nagyon elfoglalt emberek, nincs idejük gyerekeikre, ami a végén megbosszulja magát.
            Dalma Stella esetéből is készülhetne érdekes forgatókönyv, de még annál is izgalmasabb lenne, ha az újságíróként tevékenykedő sértett saját műfajában mutatná be alaposabban a vele megesetteket.
            Úgy válna igazán kerekké a történet, ha megismerhetnénk a másik fél szemszögéből is.
            Pulitzer-díjat kapna (a magyar változatát) egy olyan riportért, amiben egykori lovasedzőjét faggatná a visszaélést elkövető férfi álláspontjáról.
            Igazi szenzáció lenne, ha együtt dolgoznák fel, együtt állnának ki az érdeklődő közönség elé, és kérdésekre is válaszolnának. Ilyen még nem volt.
          </p>
        </div>
        <div class="box-text-update">
          <p>
            Véleményem szerint túlzó vágy a világ megváltására törekedni. Túl nagy falat, beletörik a bicska.
            Másképp gondolja ezt úgy <a id="OA7t4P30Ny4 803" name="mozi" title="segíteni akar">Stella</a>, mint <a id="f90L2A-kfQs 1633" name="mozi" title="segíteni akar">Liliána</a>,
            akik nem értenek egyet velem, és segíteni akarnak másoknak ahelyett, hogy magukra és családjukra ügyelnének. Többszörösen is szerencsém van kedvesemmel.
            Nem szenvedett el bántalmazást, és csak a saját ügyeivel foglalkozik. Meg is bolondulnék, ha állandóan mások gondját venné nyakába, és az itthoni tennivalókra nem jutna ideje.
            Önző lennék? Nem. Mi egymást segítjük, egymással foglalkozunk, és egymásra szánjuk az időnket, erőforrásainkat.
            <br>
            Egy kibervédelmi szolgáltatását kínáló vállakozásnak nem jó reklám, ha azzal kerül be a hírekbe, hogy hackerek lopták el ügyféladatbázisukat.
            Ésszerűtlennek, ellentmondásosnak és veszélyesnek tartom segítő szolgálat vállalását attól, aki saját magát sem tudja megvédeni.
            Nem baj ha ennyire ügyetlen, de akkor kerülje a reflektorfényt.
            <br>
            Ha mindenki csak saját portáján tesz rendet, már azzal is megvalósul a cél.
            Ugye mennyivel könnyebb nem a világ összes terhét cipelni, és csak saját házunk táján sepregetni?
            Rossz úton jár, aki erején felül vállal feladatot, világmegváltást.
            Segíts magadon és isten is megsegít – hirdeti a régi bölcsesség, ami nem imára hív, hanem a tétlenség ellen buzdít.
            Tenni kell sorsunk kedvező alakulásáért, nem bízhatjuk se a véletlenre, sem a jószerencsére, sem mások segítségére vagy kegyelmére.
            Felnőtt korban, éretten ez a helyes hozzáállás, de mit tehet egy oktalan, tapasztalatlan gyermek saját sorsának javításáért?
            Csak a szüleire számíthat.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>