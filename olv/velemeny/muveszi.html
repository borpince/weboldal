<!DOCTYPE html>
<html lang="hu">
<head>
  <title>borospince</title>
  <meta name="description" content="Megalkuvások és túlkapások egyensúlya. Hogy hangzik egy zenés mű a színpadon, és miképp a moziban? ⚠️Művéres tartalom, durva és erőszakos képi megjelenések.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/velemeny/muveszi">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1 id="2015-10-18" alcim="musical a színpadon és a moziban">Művészi ábrázolás: megalkuvások és túlkapások egyensúlya</h1>
      <p>Hogy hangzik egy zenés mű a színpadon, és miképp a moziban?</p>
      <p>⚠️művéres jelenetek, durva és erőszakos képi tartalmak⚠️</p>
      <div class="box">
        <div class="box-text">
          <p>
            Nem hazudtolja meg magát a borongós atmoszférájú filmeket teremtő rendező, akinek nője – mit ad Isten? – főszerepet kapott a Fleet Street démoni borbélyának a Dickens-i nyomor idején zajló történetét filmes eszközökkel mesélő zenés horrordrámában. A másik főszerepet a csokigyáros,
            ollókezű és vámpír funkcióban egyaránt jól teljesítő 1000 arcú színész alakítja, aki a legfrissebb vélemények szerint filmjeiben egy ideje önmagát másolja: a dilinyós kalózkapitány kliséje vigyorog ránk különböző szerepekben
            (a mozielőzetesek alapján a 2015 novemberében bemutatni tervezett <a id="CE3e3hGF2jc 5" name="mozi" title="Johnny Depp">Black Mass</a> főszerepében kitörni készül a megszokásokból, és nem a bevált kaptafára húzza színészi játékát). Tény, hogy a színészmesterséget űzve egyikük sem jutott el az énekesképzettségnek arra a fokára,
            ami igazolhatta volna kiválasztásukat. Nem primadonna és nem bonviván, de még csak nem is gyakorlott musicalszínész előélettel válogatták be őket a produkcióba. A színésznő hónapokig énekórákat vett a forgatások előtt, míg partnere énektudását <i>ismeretlen tényezőként</i> emlegették. A rendező épp a filmforgatás ötletéről tájékoztatta a DreamWorks döntéshozóit, amikor kibökte:
            <br>
           – A Sweeney Todd szerepét alakító fickóról még nem derítettem ki, hogy van-e alkalmas énektudása.
            <br>
           – Tényleg? Akkor részünkről mehet.
            <br>
            Megengedhettek maguknak ennyi lazaságot. Ha valakit egyszer megkedvel a közönség, akkor annak olyan mérvű hitele van, hogy a nevével bármit el lehet adni – még a <a id="mC-NysO3aHM 0" name="mozi" title="Johnny Depp">Dior</a> pacsuliját is.
          </p>
        </div>
        <div class="box-text-update">
          <p>
            A lelkes közönség mellett a filmes szakma is megette a mozikba került alkotást. A borbély szerepét egy Golden Globe-bal jutalmazták, és jelölték Oscar-díjra is. A film összesen <a href="http://www.imdb.com/title/tt0408236/awards?ref_=tt_awd">36 díjat söpört be, és további 57-re jelölték</a>.
            <br>
            Egy középiskolai osztálytársam jut eszembe erről. Őt úgy <a href="/olv/rem/neveles#skatulya">skatulyázta</a> be a történelemtanárnő, hogy bármilyen feleletére, dolgozatára 5-öst kapott. Még akkor is, amikor kijelentette, hogy nem készült, hagyják békén, és jó lesz neki az 1-es. Szép fiú volt ez a Józsi, azt meg kell hagyni,
            de ráébredve a helyzet fonákságára, szeretett volna becsületesen végre néhány egyest kiérdemelni, amivel a kibillent egyensúly helyre került volna. Nem sikerült neki.
            <br>
            Ebben a világban a következő párbeszéd is életszerűen hangzik:
            <br>
           – Józsikám! Csinálunk neked egy <i>akármilyenügyi</i> minisztériumot.
            <br>
           – Nem értek én ahhoz…
            <br>
           – Sebaj, menet közben beletanulsz.
            <br>
            Megy ez nagyköveti kinevezésekkel is, diplomáciai tapasztalat és nyelvtudás nélkül, de a bizalom nem hiányozhat.
          </p>
        </div>
        <h2>A történetről</h2>
        <div class="box-text">
          <p>
            <br>
            A keletkezése után felkapott félelmetes történet különböző szerzők neve alatt számos kiadásban jelent meg. Ahány forrás, annyiféle adat, és ezekből úgy tűnik, hogy elsőként <i>George Dibdin Pitt</i> vetette papírra <i>Sweeney Todd</i> kitalált személyének <i>Fleet Street</i>-i rémtetteit 1842-ben.
            Ettől kezdve nincs megállás. 1846-tól <i>The String of Pearls: A Romance</i> címmel folytatásos regényben jelenik meg a démoni borbély története <i>Edward Lloyd The People’s Periodical and Family Library</i> kiadványaiban.
          </p>
          <figure>
            <div class="box-img">
              <img src="https://kep.pince.eu/todd-sop.webp">
            </div>
            <figcaption></figcaption>
          </figure>
          <p>
            Francia szerzőket (Paul H.C. Féval, Jacques Yonnet) is megihletett a legenda, akik a cselekményt természetesen a középkori Párizsba helyezik át, ahol boszorkányok töltenek pitét emberhússal. 1936-ban <a id="bt0Uz8JIncE 0" name="mozi" title="Sweeney Todd">George King bemutatja</a> a mozikban Frederick Hayward elbeszélése és H. F. Maltby
            forgatókönyve alapján <i>Sweeney Todd the Demon Barber of Fleet Street</i> című filmjét. A borbély ebben a változatban is együttműködik a pitekészítő szomszédasszonnyal, de az ügyfeleket csupán pénzükért és értékeikért nyírja ki – húsos pite töltelékéül ebben a történetben nem használják fel őket.
            <br>
            1970-ben Christopher Bond is megírta a maga változatát a borbély kalandjairól, ami azért fontos állomása az eredeti történet mutációinak, mert ez szolgált alapul Stephen Sondheim és Hugh Wheeler 1979-ben a Broadway-n bemutatott, Sweeney Todd című musicaljéhez.
            A következő évtizedekben nagy sikerrel játszott zenés darab nem kerülhette el sorsát: 2007-ben John Logan forgatókönyve alapján, Tim Burton rendezésében megszületett a filmes adaptáció, amiben a zenei tartalom elhomályosul a látványvilág árnyékában. A megrövidült históriából jelenetek, a partitúrából szólamok maradnak ki,
            a kórust instrumentális hangzással helyettesítik, szövegét kihúzzák a librettóból. Egyes jelenetek eredeti sorrendjét megváltoztatják, és a forgatókönyv igényei szerint átírják. A végső csapást Alan Rickman méri a hallgatóságra. Az ő fakó tenorjának fekvésében kell hallgatnunk a borbély eredetileg mélyen zengő bariton szólamát.
            <br>
            Mindezen hiányosságokért cserébe remek képekkel, művészi virtuozitással és változatosan kivitelezett torokmetszésekkel, sugárban spriccelő, patakká duzzadó vérrel, a zuhanás erejétől alakváltozást szenvedő csontok realisztikus reccsenésével, és temérdek hullával borzasztják el a közönséget.
          </p>
        </div>
        <div class="slideshow-instance" id="dia1">
          <div class="slides-inner"></div>
          <a class="prev">&#10094;</a>
          <a class="next">&#10095;</a>
        </div>
        <div class="box-text">
          <p>
            Horror? Ne hagyjuk magunkat megvezetni a városi kannibalizmus borzalmait látványosan bemutató epizódok által. A bosszúálló Benjamin Barker (alias Sweeney Todd) története igazából egy több szálon futó, sötét <i>love story</i>, amiben nem csak a borbély és a pitekészítő asszonyság találnak egymásra. A legyilkolt Pirellitől megörökölt Tobias az eredeti darabban felnőtt korú,
            ám gyengeelméjű fiatalember, aki elvakult érzéseket táplál új gazdasszonya iránt.
          </p>
        </div>
        <div class="box-text-update">
          <p>
            <a id="OcGPLfgxZ80 57" name="mozi" title="a darab csúcspontja">Not While I'm Around</a>
            <br>
            A közönség érzelmesebb egyedei ebben a dalban élik át a darab csúcspontját. Az egyik legérzékenyebb része a zenés játéknak, mert itt a tiszta szeretet kifejezését látjuk, még ha egy emberhúsból pitét készítő gyilkos felé irányul is egy hányatott sorsú fiútól,
            akit a részletekre figyelve kriplinek is nevezhetek.
            <br>
            Nem hinné az ember, hogy egy horrortörténetből származó rész altatódallá, védelmező himnusszá válhat. Ez a gondolat addig érvényes, amíg nem kerül elénk Barbra Streisand <a id="h4U48Gh-Fgs 23" name="mozi" title="Barbra Streisand">feldolgozás</a>ában. Érzelmeket kavaró előadás.
            Aki hajlamos rá, az elbőgi magát rajta, és azon mereng, hogy vajon kellően gondoskodott-e gyerekeiről védelmezendő korukban, megtett-e értük mindent, ami elvárható? Rám megnyugtató hatással van ez a súlyos kérdés, mert igennel válaszolhatok rá.
          </p>
        </div>
        <div class="box-text">
          <p>
            Bármit megtenne érte, és megóvná bárki vagy bármi ellen. Mi ez, ha nem szerelem? A filmes implementációban az asszony erőszakos halálával derékba törik a gyerekként ábrázolt Toby, és Mrs. Lovett között ígéretesen bontakozó pedofil viszony.
            <br>
            A bíró a történet előzményében száműzi Barkert, hogy zavartalanul hódíthassa meg annak magára maradt feleségét. Miután e terve balul sül el, szemet vet Barker lányára, a serdülő Johannára. Ha ezek az egyoldalú viszonyok nem adnának elegendő ízt a konfliktusos drámának, akkor megjelenik a London utcáin helyét kereső tengerész,
            aki a nagyhatalmú bíró házában ígéretes feleség-alapanyagként nevelt lányt megpillantva menthetetlenül szerelembe esik.
            <br>
            A film végén Toby bosszút áll Mrs. Lovettért. Az ennek következményeként átvágott torkú Benjamin Barker – megkerült feleségének hulláját karjában tartva – utolsó pillanataiban eutanáziává minősíti a kisiklott és tönkretett életű Lucy Barker végzetes tévedésként elkövetett lemészárlását,
            és együtt várják a végítéletet az örökkévalóságban. Anthony megszökteti Johannát, szerelmük beteljesül. De szép történet! Kell még bármi más a <i>happy end</i>-hez?
          </p>
        </div>
        <div class="box-text-update">
          <p>
            Talán az sem véletlen, hogy a nyomasztó képeket mutató film több szereplője megjelenik a roxforti boszorkány- és varázslóképző környékén is. A szereposztás alapján olyan ez a mozi, akár egy halálfaló-gyűlés a Harry Potter univerzumból, amin Perselus Piton, Bellatrix Lestrange és Peter Pettigrew együtt mutatkoznak
            a vásznon Gellert Grindelwald társaságában, akinek fiatalkori alakítója a lányszöktető tengerész szerepében tűnik fel.
          </p>
          <div class="slideshow-instance" id="dia2">
            <div class="slides-inner"></div>
            <a class="prev">&#10094;</a>
            <a class="next">&#10095;</a>
          </div>
        </div>
        <div class="box-text">
          <p>
            A száműzött, majd inkognitóban visszatért borbély bosszújának mondáját a musical műfaján át megközelítő filmben a zene megszólalása kétségtelenül maga elé engedte a látványt. Erre a rendező személye önmagában garancia, és keze alá dolgoznak a kiválasztott szereplők, valamint a zenei tartalom egyszerűsítésén munkálkodó szakemberek.
            Ennek ellenére a képek és a népszerű, befutott színészek elviszik a filmet – mit elviszik, szaladnak vele – egészen a legmagasabb szakmai díjakig.
            <br>
            Nem aranytorkú színészeket válogattak a filmhez. Ez a gondatlanság megengedhetetlen egy zenés darab színpadi előadásnál, ahol a rendező lehetőségeit a színpadtechnika korlátai és a végig egy helyben ülő közönség statikus nézőpontja szűkítik le. Ilyen körülmények között is kaphat minőségi élményt a nagyérdemű,
            ha kiváló hangzással feledtetik vele a szerény színpadképet – egy musical színrevitelekor ez elfogadható kompromisszum. Így született 2001-ben a Louise M. Davies Symphony Hall koncerttermében egy figyelemre méltó előadása Sweeney Todd balladájának. A színpadra verbuvált társulat megengedhette magának,
            hogy előadás közben nem gyújtott görögtüzet, nem használt füstgépet, és nem locsolt szét hordónyi vért, mert az előadóművészek zenei képzettsége és adottsága elegendően jó színvonalat képviselt ahhoz, hogy néhány egyszerű kelléket alkalmazva pusztán énekkel, arcjátékkal és gesztusokkal lenyűgözze a publikumot.
            A kíséretről pedig a helyi szimfonikus zenekar és a kórus gondoskodott. Minden úgy szólt, ahogy azt a szerző előírta, és helyén volt úgy a mezzoszoprán, mint a bariton.
          </p>
        </div>
        <div class="box-text-update">
          <p>
            <a href="https://en.wikipedia.org/wiki/Louise_M._Davies_Symphony_Hall">Louise M. Davies Symphony Hall</a> - San Francisco
            <br>
            Az épület 1980-ban készült el 28 millió dolláros költséggel, elsődlegesen a város szimfonikus zenekarának otthonául. Akusztikailag <a id="1P2pxiO4JxU 286" name="mozi" title="az akusztika">rosszul sikerült</a>, ami egy koncertterem esetében kifejezetten hátrány, ezért 1991 és 1992 között ráköltöttek még kereken 10 millió dollárt, hogy a 3000 nézőt befogadó hodály akusztikája kielégítő legyen.
            Megbízott szakemberek látogatták végig a híresebb európai koncerttermeket, hogy azokban méréseket végezve kiderítsék a jó hangzás titkát. Hazatérvén végrehajtották a szükséges változtatásokat, aminek eredményeként 10%-kal csökkentették a terem belső térfogatát, nemezburkolatú hangelnyelő felületeket alakítottak ki,
            és megváltoztatták a földszinti széksorok elrendezését is. Ennek következtében a terem befogadóképessége valamivel a szerény 2.800-as érték alá csökkent, de az akusztika állítólag javult.
          </p>
        </div>
        <div class="box-text">
          <p>
            Szívesebben vásárolom a konyakmeggyet papírzacskóban, mert a díszes csomagolás felesleges (kukába kerül) és az íz alakításában sincs szerepe. Nem rejtem véka alá, hogy ezzel a hozzáállásommal zenés darabok közönségeként elsődlegesen a hangzást értékelem. A látványosság,
            a díszes csomagolás mögött esetenként silány portéka rejtegetésének szándéka búvik. Az alábbiakban a színpadi és a filmes produkciót állítom párhuzamba, melyekben a mű azonos, a társulat és a szemlélet különböző.
          </p>
          <table>
            <thead>
              <tr>
                <th>Davies Symphony Hall – 2001</th> <th>Pinewood Studios – 2007</th>
              </tr>
            </thead>
            <tbody>
              <tr>
                <td><a href="https://www.imdb.com/title/tt0300536">(koncertfelvétel)</a></td>
                <td><a href="http://www.imdb.com/title/tt0408236">(film)</a></td>
              </tr>
              <tr title="Mrs. Lovett"><td>Patti LuPone</td> <td>Helena Bonham Carter</td></tr>
              <tr title="Sweeney Todd"><td>George Hearn</td> <td>Johnny Depp</td></tr>
              <tr title="Turpin bíró"><td>Timothy Nolen</td> <td>Alan Rickman</td></tr>
              <tr title="Johanna"><td>Lisa Vroman</td> <td>Jayne Wisener</td></tr>
              <tr title="Anthony Hope: a szerelmes tengerész"><td>Davis Gaines</td> <td>Jamie Campbell Bower</td></tr>
              <tr title="Tobias Ragg: Pirelli szolgája, majd Mrs. Lovett oltalmazottja"><td>Neil Patrick Harris</td> <td>Ed Sanders</td></tr>
              <tr title="Pirelli"><td>Stanford Olsen</td> <td>Sacha Baron Cohen</td></tr>
              <tr title="a koldusasszonnyá lett Lucy Barker"><td>Victoria Clark</td> <td>Laura Michelle Kelly</td></tr>
              <tr><td>San Francisco Symphony & Chorus</td> <td>Music Department</td></tr>
              <tr><td> –</td> <td>music editor & additional arragements</td></tr>
              <tr><td> –</td> <td>playback, lip sync</td></tr>
              <tr><td> –</td> <td>3D CGI</td></tr>
              <tr><td> –</td> <td>speciális hatások</td></tr>
              <tr><td> –</td> <td>sok vér és hulla</td></tr>
            </tbody>
          </table>
        </div>
        <div id="mozi_keret" class="box-text-update" style="opacity:100%">
          <p>
            A következőkben különböző előadások részleteinek összevetésével jöhetsz a moziba.
          </p>
        </div>
        <div class="box-text">
          <table>
            <thead>
              <tr>
                <th style="text-align: center;" colspan="2">The worst pies in London</th>
              </tr>
            </thead>
            <tbody>
              <tr><td><a id="Jzc1g4MDtvA 0" name="mozi" title="ének">Patti LuPone</a></td> <td><a id="9BVTU7K6EsE 0" name="mozi" title="ének">H. Bonham Carter</a></td></tr>
            </tbody>
          </table>
          <p>
            A zenés műfaj jövőbeni csillagait kereső tehetségkutató produkciók zsűrije szokta csúfolni az önjelölt énekesek némelyikét azzal, hogy hang helyett meleg levegő jön a torkából. Színpadi szereplése okán Patti LuPone teljesítménye nem illethető vérszegény jelzővel,
            ellenben HBC nem énektudására építette karrierjét, és Sondheim sem színészek, hanem énekesek közreműködésére számítva komponálta zenéjét.
          </p>
        </div>
        <div class="box-text">
          <p></p>
          <table>
            <thead>
              <tr>
                <th style="text-align: center;" colspan="2">Pirelli’s miracle elixir</th>
              </tr>
            </thead>
            <tbody>
              <tr><td><a id="l_qsR37_jiA 144" name="mozi" title="ének">Neil Patrick Harris + kórus</a></td> <td><a id="COU8115RRbY 125.2" name="mozi" title="ének">Ed Sanders + néma tömeg</a></td></tr>
            </tbody>
          </table>
          <p>
            Pirelli mester lakókocsija előtt a csődületet alakító statiszták ugyanúgy képesek tátogni stúdióban rögzített hangokra, mint ahogy a főbb szereplők, mégis kihagyták a kórus szólamát. A VHS-korszak kezdetén terjesztett videókra emlékeztet a konkurens borbély hajszeszének minősítése, a <cite>"What is this? Smells like piss"</cite> elhangzása az 50 millió dolláros hollywoodi produkcióban.
            <i>A hangalámondás monoton hősei</i> címmel megjelent nosztalgikus visszaemlékezés jut eszembe, amiben egy korombéli szerző idézi fel fiatalkorának profi szinkronhangot nélkülöző filmélményeit a ’80-as évekből. A magyar hangot szolgáltató közreműködők nem sokat foglalkoztak a szerepben megformálandó érzéssel, hanem kizárólag az időzítésre figyelve, <a id="wXJAjs8F-Hk 78" name="mozi" title="a szöveget">szenvtelenül olvasták fel</a> a szöveget.
          </p>
        </div>
        <div class="box-text">
          <p></p>
          <table>
            <thead>
              <tr>
                <th style="text-align: center;" colspan="2">Johanna (Act II sequence)</th>
              </tr>
            </thead>
            <tbody>
              <tr><td><a id="85MJ2V4KJK8 5273" name="mozi" title="ének">Hearn + Gaines + Clark + Vroman</a></td> <td><a id="qZmteh2hT9A 0" name="mozi" title="ének">Depp + Bower + Kelly</a></td></tr>
            </tbody>
          </table>
          <p>
            A filmváltozat zenéjét ennél a jelenetnél annyiban egyszerűsítették, hogy kihúzták Johanna szólamát. Kár érte – kesereghetnék – , de kárpótolnak azzal, hogy többször is látom a multifunkciós széket működés közben, amit a tehetséges borbély fejlesztett tovább,
            és alakított át pedállal működtethető elmés csúszdává. Ettől kezdve ez már nem egyszerű szék, hanem egyben a <i>hullaledobó</i> névvel illethető épületgépészeti újítás indítóállomása.
          </p>
        </div>
        <div class="box-text">
          <p></p>
          <table>
            <thead>
              <tr>
                <th style="text-align: center;" colspan="2">Pretty women</th>
              </tr>
            </thead>
            <tbody>
              <tr><td><a id="85MJ2V4KJK8 3658" name="mozi" title="ének">George Hearn + Timothy Nolen</a></td> <td><a id="omD3m-xwBWk 0" name="mozi" title="ének">Johnny Depp + Alan Rickman</a></td></tr>
            </tbody>
          </table>
          <p>
            A filmnek ebben a jelenetében Turpin megszűnik tekintélyes bírónak lenni. A fotelben elnyúlva olyan kifejezés terül szét borotvahabbal bekent orcáján, mint aki a bordélyban kapott szolgáltatás felidézett élményeiben elmerülve egy jól sikerült prosztatamasszázs kedves emlékébe feledkezik bele.
          </p>
        </div>
        <div class="box-text-update">
          <p>
            Közbevetőleg jegyzem meg, hogy Tim Burton rendezésében a borbély elvágott torkú kuncsaftjaiból olyan erővel spriccel a vér, mint a kirepedt kerti slagból a víz. Az extrém magas vérnyomásból a viktoriánus kor londoni lakosságának helytelen táplálkozására (például magas sótartalmú ételek fogyasztása) lehetne következtetni,
            továbbá arra, hogy a dohánnyal megrakott spanyol hajók fosztogatásának mellékhatásaként az angol polgárokat a nikotin érszűkítő, vérnyomásnövelő hatása sújtja. A filmben fröcsögő vér magas nyomása az előbbieknél hétköznapibb okra vezethető vissza.
            A speciális hatásokért felelős részleg pumpakezelő technikusai juttatják nagy nyomással csövekbe az anyagot a művértartályokból, ami aztán az áldozat nyakára applikált bőrutánzatot átszakítva tört ki a szabadba, és <a id="weG7vATE6tQ 210" name="mozi" title="művér">terít be mindent</a>.
            <br>
            A rendező tehát nagynyomású <a id="z_KStKOrx64 36" name="mozi" title="hogyan készül">művér</a>t használ filmjében, és nem fanyalodik a véres jelenetek kényelmes kivitelezéséhez is alkalmazható <a href="https://hu.wikipedia.org/wiki/CGI_(film)">CGI</a> technológiára. Az <a href="http://www.adobe.com/hu/products/aftereffects.html">Adobe After Effect</a>
            ingyenes próbaverzióval csábítja az átlagpolgárt a családi videók utólagos átdolgozására. Használatával néhány perc alatt látványosabbá varázsolhatók az eredetileg szürke és eseménytelen mozgóképek. A következő példában egy általános iskolás korú kölök készít <a id="JJaumYttMiQ 350" name="mozi" title="Adobe After Effect">fejlövéses meglepetésvideó</a>t szüleinek Halloween-ra. Pumpák, tartályok, művér és technikai személyzet nélkül.
            <br><br>
            <b>Lassítva repülő vörös babok, amőbák és neuronok</b>
            <br>
            Nem egy filmalkotásban tökélyre fejlesztették már a durva csatajelenetek ábrázolásánál alkalmazott vérfröccsentő CGI algoritmusokat, és pazar képeken mutatják be a kiontott vér testen kívüli viselkedését. Ezekben a filmekben nem borotválás örve alatt kaszabolnak, hanem szándékoltan gyilkolási célzattal rontanak egymásnak a harcoló ellenfelek,
            ezért a rémisztő öldöklés hangulatát megteremteni igyekvő rendezők valószerűtlen képi világot eredményező nyilvánvaló túlkapásai megbocsájthatók.
          </p>
          <p>
            <a id="FCfdyroV7kc 30" name="mozi" title="véres jelenet">300</a>
            <br>
            <a id="Thmsl2X2N4s 71" name="mozi" title="véres jelenet">300 Rise Of An Empire</a>
            <br>
            <a id="skOqVHldURs 186" name="mozi" title="véres jelenet">Spartacus</a>
          </p>
        </div>
        <div class="box-text">
          <p>
            Átrágva magamat a véres témán, visszakanyarodok a musical lényegéhez, a zenei élményhez.
          </p>
        </div>
        <div class="box-text">
          <p></p>
          <table>
            <thead>
              <tr>
                <th style="text-align: center;" colspan="2">God, that's Good!</th>
              </tr>
            </thead>
            <tbody>
              <tr><td><a id="Yg3ZJoM753s 0" name="mozi" title="ének">Emma Thompson + Kyle Brenn</a></td> <td><a id="Pn_XD7jDwFQ 91" name="mozi" title="ének">H. Bonham Carter + Ed Sanders</a></td></tr>
            </tbody>
          </table>
          <p>
            A színpad sem garancia a kiváló hangzásra, mint ahogy a Lincoln Center <a id="Z7D3OptJO-Q 0" name="mozi" title="Lincoln Center">2014-es előadás</a>án is fanyaloghatott a közönség. A kritikusok persze el voltak ragadtatva, mert nem tudnak elvonatkoztatni a díjakkal alaposan megrakott színészi nimbusztól.
            Azonban ebben a szerepben Emma Thompson az operaszínpadok egyik nagymenőjének számító Bryn Terfel mellett legfeljebb kisinas lehet, megfelelő partner kevésbé – a <i>leading lady</i> meggyőző megformálásához jobban fel kéne kötni az alsóneműt (operettszínpadon sem kapna díva vagy primadonna minősítést ezzel a teljesítménnyel).
            <br>
            A filmes változatban meglepően jó énekhangzást sikerült elérni ennél a résznél. Néhány pillanatig olyan érzésem volt, mintha Jon Andersont hallanám,
            aki fénykorában <a id="T9Y3m7fisOU 70" name="mozi" title="fénykorában">szólt így</a>, de <a id="yWNo7rOLJnw 360" name="mozi" title="Jon Anderson">70 évesen</a> ő is megfakult.
          </p>
        </div>
        <div class="box-text">
          <p></p>
          <table>
            <thead>
              <tr>
                <th style="text-align: center;" colspan="2">Epiphany</th>
              </tr>
            </thead>
            <tbody>
              <tr><td><a id="Y8C-NPWVtgY 216" name="mozi" title="ének">Bryn Terfel + Maria Friedman</a></td> <td><a id="hTzqKlFConk 0" name="mozi" title="ének">Johnny Depp - H. Bonham Carter</a></td></tr>
            </tbody>
          </table>
          <p>
            Csak ismételni tudom az eddigi gondolatmenet lényegét, hogy az éneklés művészet, míg a színészet mesterség. Téli gumiban sem találni olyat, ami minden körülmények között megállja a helyét, ezért aki jót akar, az tavasszal és ősszel kerekeket cserél.
            Ritkán egyesül minden jó tulajdonság egy emberben, ha mégis, akkor jó eséllyel nem a színészi pályát választja. Felismerték ezt a jelenséget a filmiparban, így született meg a dublőr foglalkozás. Mindenki jobban jár, ha a szerény énektudású színészek csak tátognak a vásznon,
            és helyettük csillogóbb, teltebb hangú énekesekre bízzák a hangok megszólaltatását. A hollywoodi produkcióban a nehezebb utat járják.
            <br>
            A darabot a mai napig műsoron tartják vagy színpadra állítják világszerte – nagy sikerrel. Voltak magyarországi próbálkozások is.</p>
        </div>
        <div class="box-text">
          <div class="slideshow-instance" id="dia3">
            <div class="slides-inner"></div>
            <a class="prev">&#10094;</a>
            <a class="next">&#10095;</a>
          </div>
        </div>
        <div id="erkel" class="box-text-update">
          <p>
            Hazánk sok tekintetben az a hely, ahol gyakran szarból próbálnak várat építeni, és ahol néhány napon belül megdöglik a máshol évekig jól teljesítő, aranytojást tojó tyúk. Régen kontraszelekciónak nevezték, manapság protekcionizmusnak (vagy közbeszerzésnek) hívják azt a jelenséget, aminek következtében középszert képviselő szakemberek jutnak pozícióba,
            kiszorítva igazi tehetségeket. Művészkedés terén ezzel közvetlen kárt nem lehet okozni, legfeljebb bosszúságot, keserűséget. Ilyen körülmények között tűzték műsorra 1992-ben az Erkel színházban a Sondheim-féle musical képzavaros, Nyakfelmetsző címre magyarosított előadását. Korabeli kritikák:
            <br>
            <cite>"Gátlástalan amatörizmus vette birtokába az Erkel színpadát, hogy szaporítsa azon előadások számát, amikben önjelölt rendezők tehetetlenül elmerülnek a lebirkózhatatlan gyakorlati feladatok tengerében, és ahol a direkció megengedi az úszni nem tudót belefúlni a hullámokba anélkül, hogy mentőövet dobna neki"</cite> – ékesszóló.
            <br>
            <cite>"Egyedül a bemutató ténye értékelhető pozitívumként"</cite> – diplomatikus.
            <br>
            <cite>"Csapnivaló"</cite> – rövid, velős.
            <br>
            A produkció színrevitelében kiélhette hajlamát, és költséget nem kímélve <a id="js47ovVnpww 56" name="mozi" title="minden közreműködő">megvalósíthatta elképzeléseit</a> minden közreműködő. Így születtek pompás jelmezek, hangulatos díszletek orgonasípokkal, McDonald's reklámmal, és szerződtettek néhányat az akkori <a id="yT6R87Rwjjc 246" name="mozi" title="húzónevek">nagynevű művészek</a> közül (<i>húzóneveket, "sztárokat"</i>) az egykori Magyar Hitelbank Rt. anyagi támogatásával.
            Külsőségekben, látványosságban, felhajtásban nem volt hiány, viszont egy valamit nem tudtak beleszakemberkedni a darabba, és ez hiányzott is belőle: a spiritusz. Nyilván nem volt szempont a megtérülés, ezért különösebben nem fájt a társulatnak, hogy a darab megbukott, és mindössze öt előadást élt meg. Több szót nem is érdemes vesztegetni rá,
            de találtam néhány marketinganyagot, amikben <a id="rJqgzlwBxDE 0" name="mozi" title="magyar változat">megszólalnak az alkotók</a>, és ahol nem a magyar rögvalóságba simuló oldalkocsis Csepel motorkerékpáron, hanem tájidegen <a id="yT6R87Rwjjc 292" name="mozi" title="tájidegen">Rolls Royce</a>-szal érkezik a premierbulira a női főszerepet alakító primadonna, a szubrett szerepkör magyar királynője, zárásul pedig a borbély szerepét játszó baritont halljuk: <cite>"50 vagy 100 előadást éljen meg, vagy még annál is többet, mint Amerikában"</cite>.
            <br>
            Semmi köze Sweeney Todd balladájához, mégis ide kívánkozik e szakasz végére egy ismeretlen szerző gondolata: <cite>Magyarországon sztárnak lenni olyan, mint monopolyban gazdagnak lenni</cite>.
          </p>
          <figure>
            <div class="box-img">
              <img src="https://kep.pince.eu/todd-plakat.webp">
            </div>
            <figcaption></figcaption>
          </figure>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>
<script src="/dia.js"></script>
<script>
const diaData1 = [{src: "todd_p_1a"},{src: "todd_p_1b"},{src: "todd_p_1d"},{src: "todd_p_1e"},{src: "todd_p_2a"},{src: "todd_p_3b"},{src: "todd_p_3c"},{src: "todd_p_3d"},{src: "todd_p_4b"},{src: "todd_p_4d"},{src: "todd_p_4e"},{src: "todd_p_4f"},{src: "todd_p_5b"},{src: "todd_p_5c"},{src: "todd_p_5d"},{src: "todd_p_5e"},{src: "todd_p_5f"}];
const diaData2 = [{src: "hp_sv_1"},{src: "hp_sv_2"},{src: "hp_sv_3"},{src: "hp_sv_4"}];
const diaData3 = [{src: "todd-dia-1"},{src: "todd-dia-2"},{src: "todd-dia-3"}];

window.addEventListener('load', () => {
  new Slideshow('#dia1', diaData1);
  new Slideshow('#dia2', diaData2);
  new Slideshow('#dia3', diaData3,{maxWidth:"100%"});
});

</script>
