<!DOCTYPE html>
<html lang="hu">
<head>
  <title>borospince</title>
  <meta name="description" content="Oktatás, egészségügy, gazdaság, igazságügy, államigazgatás kipipálva – lerombolva. Van még valami fontos, aminek szétverése elkerülte a Fidesz-fiúk figyelmét?">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Botrányzat</h1>
      <div class="box">
        <div class="box-text">
          <p>
            Emlékszem arra a hírre, amikor Kovács Helga Mariannt a Fővárosi Ítélőtábla Polgári Kollégiumának tanácselnökévé nevezték ki annak ellenére,
            hogy a szavazáson jelentősen alulmaradt a másik pályázóval szemben. Nahát! Hogy lehet ez?
            Ki az a Kovács H. Mariann? Mit tudhat? Nos, ő Varga Zs. András felesége, amire jöhet megint a kérdés, hogy ki ez a Varga?
            Varga egy ideje a Kúria elnöke, akinek szakmai tevékenysége az OBT-ben egyhangúlag elfogadott vélemény szerint nem felel meg a törvény előírásainak.
            <br>
            Ez meg hogy lehet? Talán csak nem azért, mert olyan embert neveztek ki a Kúria élére,
            akinek nincs bírói gyakorlata? Nahát! Hogyan történhet ilyen? Úgy, hogy az Orbán-kormány törvényeket módosított annak érdekében,
            hogy a fideszes többségű Országgyűlés <i>törvényesen</i> megszavazhassa,
            mert azt a vak is látta, hogy a korábbi szabályozás szerint Varga alkalmatlan.
            <br>
            Egyedi eset? Nem úgy néz ki. Sőt, ez a fideszes világban elfogadott gyakorlat.
            Olyannyira, hogy az a feltételezés is megállja a helyét, ami szerint Handó Tünde is férje támogatásának révén került az OBH vezető pozíciójába.
            Miért? Ki ennek a tyúknak a férje? Hát a napokban rehabilitált fideszes potentát Szájer Józsi, aki az egyetemi évek alatt haverkodott össze Orbánnal.
            Szájer neve ma már nem cseng jól sem a közéletben, sem a politikában, de akkoriban még nem mászott ereszen,
            és lehetett befolyása feleségének kinevezésére.
            Ezek a száraz tények. Hogy lesz ebből szaftos történet?
            <br><br>
            El kellett telnie néhány napnak azóta, hogy az OBT megszavazta az <i>igazságügyi reformot</i>,
            és máris kipattant egy újabb botrány. A már emlegetett, törvényhozói támogatással pozícióba segített Varga kipöckölt a helyéről egy bírót.
            A bírói függetlenséget és elmozdíthatatlanságot sárbatipró intézkedés indítéka az ideiglenesen <a href="https://mabie.hu/images/LEVELEK%202024/1128/Kovacs%20Andras%20levele.pdf">felfüggesztett</a>
            bírónak egy <cite>"konkrét ügyben is képviselt nyilvános jogi álláspontja"</cite>.
            Varga úgy fejezte ki egyet nem értését, hogy a renitens bírót két évre eltiltotta munkaköre gyakorlásától. Nesze neked bírói függetlenség.
            <br>
            Ezzel nincs vége a mai nap velőtrázó, az igazságügy területéről érkező híreinek,
            mert az csak most jön, hogy <cite>lemondott bírói tisztségéről Laczó Adrienn, a Simonka-per bírája</cite>.
            Ő a második bíró, aki kiszállt ebből az ügyből. Az előző tanácsvezető bíró az ügy folyamán a Kúriára távozott,
            s ezzel a pert újraindították. Laczó Adrienn valamiért inkább szakmai karrierjének feladását választotta.
            Figyelemre méltó döntés annak fényében, hogy a <a href="https://resiudicata.hu/">Res Iudicata</a> elnökségi tagja, ráadásul jogász dinasztia sarja – szülei is bírák voltak.
            Lemondásához a következő kommentárt fűzte:
            <br>
            <cite>
              "Bízom benne, hogy elindul egy változás, és ez a szisztematikus rombolás véget fog érni.
              Az én értékrendemmel a szervezeten belüli történések régóta nem férnek össze.
              Lelkiismereti válságba kerültem, ami már a mentális egészségemet veszélyezteti.
              Remélem, lesz még alkalmam látni, amikor az igazságszolgáltatás visszanyeri függetlenségét, szakmai színvonalát és minőségét."
            </cite>
            <br>
            Oktatás, egészségügy, gazdaság, igazságügy, államigazgatás kipipálva – lerombolva. Van még valami fontos, aminek szétverése elkerülte a Fidesz-fiúk figyelmét?
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>