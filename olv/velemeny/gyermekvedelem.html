<!DOCTYPE html>
<html lang="hu">
<head>
  <title>borospince</title>
  <meta name="description" content="Jóakaróim és jogi képviselőm óvtak jelen írás közzétételétől. Ennek ellenére mégis olvasható, mert érzek benne annyi spirituszt és közérdekű tanulságot, hogy közkinccsé tegyem. Megmondták, hogy ebből baj lesz, a felelősség tehát egyedül az enyém. Mindenki teszi a dolgát.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/velemeny/gyermekvedelem">
</head>
<style>
  li,li::marker {
    font-size: x-large;
  }
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Gyermekvédelem – törvényen kívül</h1>
      <div class="box">
        <div class="box-text">
          <p>
            Nemrég a gyermeki lélek védelméről értekeztem a <a href="/olv/velemeny/korhatar">korhatár-besorolással</a> összefüggésben, a közélet pedig a gyermekvédelem intézményeivel kapcsolatos botrányoktól hangos. Felkapott téma, és a társadalom reakciója alapján jelentős támogatással bír a gyámoltalanokon segíteni kész magatartás.
            Olyannyira, hogy csíráját tekintve Magyar Péter mozgalma is egy ilyen botrányból nőtte ki magát. Az időközben TISZA Párt nevet felvett csapat már egy egész országot gyámolítana, és a társadalmi elégedetlenség hullámain a 2026-os választásokat célozza meg kormányalakítási szándékával.
            <br>
            Magyarország időszerű kormánya szavak szintjén elítéli a gyermekek rovására elkövetett visszaéléseket, de nem intézkedik hathatósan az elkövetőkkel szemben. Ellenkezőleg. Magas szintű politikai kapcsolatokra enged következtetni a gyanúba keveredettek érinthetetlensége, aminek bizonyítéka K. Endre kegyelmi ügye,
            Kaleta Gábor kimenekítése a tengerentúlról, bizonyos gyermekintézmények régóta visszaélésekkel gyanúsított vezetőinek kitüntetései börtönbe vetésük helyett, és most a rénszarvasvadász miniszter – a kormánypárti képviselők heves bólogatásától kísérve – a lehető legbutább parlamenti felszólalással erősíti a gyanút.
            <a id="UZZmCe0k2rQ 386" name="mozi" title="Semjén Zsolt">Beismerése</a> a kormányzati bűnpártolásnak az ügyben 10 éve tartó nyomozás hangoztatása. Nyilvánvaló öngól ez az oktondi érvelés, magyarázatra sem szorul miértje. Akkor bezzeg dicséretes gyorsasággal látja el feladatát a rendőrség,
            amikor állampárti potentátok feljelentései alapján, piszlicsáré ügyekben nyomoznak "elkövetők" után (jellemzően interneten képeket megosztó nyugdíjasokat ráncigálnak ki ágyukból hajnalban). Nagyon derék, szolgálnak és védenek, hiszen csírájában fojtják el a társadalomra veszélyes magatartást.
            Akkor lennék nyugodt és elégedett, ha valódi bűnügyekben is ilyen gyorsan, lelkesen és hatékonyan működne a rendőrség és az ügyészség, nem alibizve nyomozgatnának tíz éven át egyetlen ügyben.
          </p>
        </div>
      </div>
      <div class="box">
        <div class="box-text">
          <p>
            Egy régebbi gondolatmenetben <a href="/olv/velemeny/alja#csalad">jobbágysortól féltettem</a> porontyaimat, majd az állami gondoskodásba vetett <a href="/olv/velemeny/zur-zavar#csalad">hitetlenségemet fogalmaztam meg</a>.
            Mindkét gondolat azonos konklúzióval zárul: családodat védd meg saját erőből, ha úgy hozza a szükség, mert másra, különösen a hatóságokra nem számíthatsz. Soha nem voltam része semmilyen állampárt belső köreinek, de még a holdudvarnak sem. Soha és semmilyen.
            Semjén is <a id="UZZmCe0k2rQ 368" name="mozi" title="Semjén Zsolt">ezeket a szavakat mondogatta</a> hiteltelen és egyben hihetetlen parlamenti felszólalásában, ezért most roppant kínos hozzá hasonlóan nyilatkozni, mert nem szívesen hasonlítanék rá szóhasználatban sem.
            Nem esik jól emiatt magyarázkodni, ezért inkább elmesélem, hogy jártam egyszer réges-régen a Tejútrendszer nevű galaxisban, egy Föld nevű bolygóra vetődve.
            <br><br>
            Fiatal voltam, és ebben az életkoromban sokkal kevesebb tényezőt ismertem el akadályként időskori viselkedésemhez képest. Szorgalmas, dolgos korszakomat éltem akkoriban, szolgáltatásaimmal hasznos, elismert és megbecsült tagja voltam a társadalomnak, pöttöm gyerekeimet nevelve, szép, kerek családban.
            A kisebbik még óvodába sem járt, az asszony itthon volt vele GYES-en. Itt laktunk már az erdő szélén, és új szomszédaim közül nem mindegyikkel sikerült jó viszonyt kialakítanom, pedig kezdetben törekedtem rá.
            <br>
            Amelyikről a történet szól, arról elég hamar kiderült, hogy becstelen és gátlástalan gazember, ráadásul nagyszájú és ostoba. Nem átallott azzal dicsekedni, hogy ő bizony ellopja azt, amire munkájából szerzett jövedelme nem nyújt fedezetet. Ettől kezdve viszonyunkat a hűvös távolságtartás jellemezte,
            de nem adtam jelét megvetésemnek, igyekeztem semleges kapcsolatot tartani vele. Legjobb szándékom ellenére elkövettem olyan cselekményeket, amiket a szomszéd erősen sérelmezett, az ügyek józan értelmezése szerint érdemi ok nélkül. Idővel arra figyeltem fel, hogy bosszantásomra apró károkat okoz viszonzásul,
            amiknek bizonyítására a tettenérés lenne a legkézenfekvőbb módszer, de ezt kivédte a tolvajláson edződött alattomos és jól időzített elkövetéssel (jóval később szereltem fel biztonsági kamerákat).
            <br>
            Sokadik esetben, ismét holmi csip-csup ügyben kértem számon szomszédomat. Kifogásoltam ugyanis, hogy hiába vásárolok előrelátóan irgalmatlan drága saválló zárbetétet, ha ő azt szokásától eltérően nem savval, hanem pillanatragasztóval igyekszik tönkretenni.
            Tiszteletteljes reklamációm nem hatotta meg, ellenben ekkor önzetlenül ellátott egy tanáccsal, a következők szerint. Költözzek el családostul jó messzire, amíg megtehetem, így mentesülhetek a jövőbeni kártételektől. Nyomatékul, sokat sejtetően hozzátette: <i>különben a gyerekeimet és a feleségemet baj érheti…</i>
          </p>
        </div>
        <div class="box-text-update">
          <p>
            Meghökkentő újdonság volt ez szomszédom korábbi pökhendi, de ártalmatlan sületlenségeihez képest, mert ilyen szöveget addig csak maffiafilmekben hallottam. Elengedhettem volna a fülem mellett, de nem engem fenyegetett a barom, hanem az akkor már óvodáskorú gyerekeimet. Mi történik, ha úgy kerül a közelükbe, hogy nem vagyok mellettük?
            Szabad kockáztatni ilyen kilátások mellett, ilyen fenyegetés után? Halvérű emberek zokszó nélkül tűrnek mindenféle fenyegetést, aztán elfogadják a következményeket, csak megmozdulni, védekezni ne kelljen. Orbán Balázs <a id="Gbd4pH6V5wY 77" name="mozi" title="Orbán Balázs">elhíresült nyilatkozatát</a>
            juttatja eszembe ez a gondolat, amikor ez a senkiházi a védekezéssel szemben a megadást tartotta helyesnek.
          </p>
        </div>
        <div class="box-text">
          <p>
            Engem nem akart bántani, pedig ajánlkoztam. Hiába kértem, hogy jöjjön ki az utcára, és ne a biztonságot adó magasságban nyíló ablakából fölényeskedve határozza meg sorsomat. Nem jött. A gyerekeim fenyegetése az a pont, ahol az alapvetően békés lényem mögül előbújik a minden épkézláb férfiemberben ott szunnyadó, de civilizáltan elfojtott erőszakos hajlam.
            Erre azért aludjunk egyet – javasoltam neki, és kényszeredett, széles vigyorral a képemen elköszöntem a kolumbiai kartell helytartójának magabiztosságával fenyegetőző, valójában azonban Kelet-Európa egyik sötét bugyrában egyik napról a másikra tengődő bugristól.
            <br>
            Nem untatlak az ügy folyományának minden részletével. Elég az hozzá, hogy konspirációs elemeket sem nélkülöző szervezési munkát követően, a kisgyerekeimet fenyegető szomszédom egyszer csak fölöttébb aggasztó állapotban találta magát. Kórházi ápolását követően hazakerülve, mozgáskorlátozottként segítséggel sem volt képes kimenni a retyóra,
            ezért felesége hetekig ágytálazta. A korabeli rendőrségi jelentésben az áll, hogy <cite>"a telefonfülke mögül csuklyás emberek rontottak a sértettre, és baseball ütőkkel agyba-főbe verték"</cite>.
            <br>
            Baseball ütő? Rég leszedték róla a gipszeket, mankó nélkül járt, és már alig észrevehetően bicegett ez a szerencsétlen, amikor megint szóváltásba keveredtünk. Ő az ablakából dirigálva, én az utcán - szokás szerint. Akkor megbeszéltem vele, hogy ez nem Amerika, hanem Magyarország, és itt nem szokás baseball ütővel intézkedni.
            Mifelénk akad erre alkalmasabb eszköz, az ő ostobaságáról kialakult képemet pedig tovább erősíti, hogy nem képes felismerni a közönséges fejszenyelet. Megnyúlt a képe, mondott cifrákat, aztán szaladt a rendőrségre. A nyomozati anyagban ugyanis szóba sem kerültem lehetséges gyanúsítottként, teljesen felesleges óvatosság volt alibiről gondoskodnom.
            Az ügyét persze rég lezárták, elhajtották a francba.
            <br>
            A bántalmazásának körülményeiről kapott új hírek gondolatok özönét indíthatták el ebben az elvetemült, tolvaj szarháziban. Házikóját kicsinosította, és kitette rá az "ELADÓ" táblát. Nem igazán kapós, a mai napig nem talált rá vevőt, mert az egész ingatlanegyüttes (fészer, udvar, tornác, ház) mindössze 131 négyzetméter. Tettem vételi ajánlatot,
            de nekem dacból nem adta, a meghirdetett ár duplájáért sem. Mindenesetre a fenyítés után nem szenvedtem el többé utcáról okozható károkat, környékünkön azóta csend és nyugalom honol. Noha korábban az egész utcát betöltötte ordenáré módon szitkozódó ordítozása, a <i>javító-nevelő foglalkozás</i> óta hangját sem hallani. Legfeljebb kutyaugatás, madárfütty és a tejesautó vagy a Family Frost dallama veri fel a csendet.
            Ingatlanát rendben tartja, talán bölcsebbé is vált az elmúlt évtizedekben, mostani viselkedése alapján jó szomszéd lehetne. Szinte bánom, hogy nem vagyunk beszélő viszonyban, de amikor felidézem ennek okát, akkor mindig elhessegetem magamtól ennek lehetőségét. Nem vagyok hívő keresztény, nem dobálok senkit kenyérrel, és vannak olyan disznóságok, amiket nem feledhetek.
          </p>
        </div>
        <div class="box-text-update">
          <p>
            Rémtörténeteim <a href="/olv/rem/remtortenet#garancia">bevezetőjében</a> fogalmaztam meg azt a véleményemet, hogy az elért eredményeket kudarcaimmal összevetve életpályám jól alakult, és ezért hajlandó lennék változtatás nélkül, újból leélni eddigi életemet. 
            <br>
            Nincsen kétségem afelől, hogy a hajdanában megelőző jelleggel végrehajtott erőszakos akció a civilizált társadalmat védő, átlagemberekre szabott törvényi tényállás szerint bűncselekménynek minősül, aminek legenyhébb megítélése is büntetéssel jár. Az előzményt, az okot és az okozatot, valamint ennek kedvező eredményét feltáró vallomásom, továbbá jócskán az elévülés után mégis méltánytalannak tartanám,
            ha utólag elítélnének ezért. Annak idején nem rejtőztem el az igazságszolgáltatás elől. Mindvégig elérhető voltam, bármikor rámtörhettek, de egy sima idézésre is megjelenek. Nem éltek a lehetőséggel. Vakmerő és meggondolatlan szomszédomról közben kiderült, hogy végtelenül egyszerű lény.
            Ablakából szónokolva bátran osztotta az észt korábban, de amikor már jól tudta, hogy kitől kapta a ruhát, akkor bezzeg nem igyekezett rajtam elégtételt venni, pedig számtalan lehetőséget kapott az utcán a közelembe kerülni. Készültem is rá, de teljesen feleslegesen. Kevés ilyen pipogya faszkalapot hord a hátán a Föld,
            aki gyomorszorítóan félelmetes zsaroló szöveggel próbál nyomást gyakorolni, csakhogy rosszul méri fel a hatásmechanizmust, és nem jön be a számítása.
            <br><br>
            Móresre tanította volna a rendőrség dölyfös szomszédomat? Nem tudhatom teljes bizonyossággal, hogyan alakul sorsom, amennyiben törvényes megoldást keresek gyerekeim féltéséből fakadó gondomra, a fenyegetés elhárítására. Bizonyosság híján ezért megelégszem egy megalapozott sejtéssel,
            ami hihetően meghatározza a legvalószínűbb kifejletet erre az esetre:
            <br>
            Feljelentésem alapján a nyomzó hatóság behívja kihallgatásra a panaszoltat, aki makacsul tagad. Nincs hitelt érdemlő bizonyítékom, tehát a vád beismerés nélkül nem áll meg. Feljelentésemet elutasítják, és ezzel vége az ügy hivatalos részének. Sorsom magánéleti szála ezek után annyiban színesedik,
            hogy pofátlan szomszédom a sikeres hárítás után még inkább nyeregben érzi magát, magabiztosabban és kevélyebben leckéztet szokásos sunyi húzásaival. Csak ki kell várnia, míg elmegyek hazulról, és máris szabadon garázdálkodhat. Ha ezután szervezem meg a büntetőakciót, akkor végem van. Szomszédom ugyan kórházba kerül,
            de én nem moshatom le magamról egyszerűen a vádat. Első számú gyanúsított leszek, mert korábbi beadványommal magamra tettem célkeresztet a <cite>kinek van indítéka</cite> kérdés megválaszolásához. Noha az ügy kimenetele kétséges, elég egy apró hiba, és nagyobb eséllyel kerülök börtönbe, mint ahogy nem.
            Józanul gondolkodó családos ember nem vállalhat ekkora kockázatot. Jogkövető polgárként tessék mulyán tűrni a megaláztatást, az aljas szomszéd lélekromboló piszkálódásait, eközben életvidám jókedvvel, példamutatóan nevelni a kiskorúakat. Van ennél egyszerűbb feladat?
            <br>
            Ellenőrző kérdés: hasonló helyzetbe kerülve mit teszel?
          </p>
          <ol type="a">
            <li>engedek a zsarolásnak, feladok mindent, azonnal elköltözünk, hiszen a gyerekek a legfontosabbak</li>
            <li>bízok a jogállam eszközeiben, a hatóság segítségében, hiszen a gazembereket mindig elkapják</li>
            <li>kiengesztelem szomszédomat, a csicskája leszek, felajánlom neki az asszonyt is, csak a gyerekeket ne bántsa</li>
            <li>gyerekeim mellé testőröket szerződtetek, az utcára őrszolgálatot szervezek, a rávalót pedig valahogy összeügyeskedem, csak ne derüljön ki hogyan, mert akkor azért kasztliznak be</li>
            <li>bolond lukból bolond szél fú, nem foglalkozok a fenyegetéssel, a károkozásokat pedig türelemmel viselem, rendszeresen cserélem a tönkretett biztonsági kamerákat</li>
            <li>aki az én bájos, aranyos, <a href="/olv/rem/gyokerek#gyerekek">tündéri gyerekeimet</a> fenyegeti, annak összetöröm a csontjait</li>
          </ol>
          <p>
            Csak őszinte válaszok érdekelnek. Ha úgy gondolod, hogy adott esetben bármi megtörténhet a speciális magyar jogállamban, de még annak ellenkezője is, akkor ajánlom figyelmedbe <cite>A jog nem egzakt tudomány</cite> című, valós helyzetekből merítő tanmesémet, amiben <a href="/olv/velemeny/egzakt#tanacsok">elvi tanácsokat adok</a>
            nyomasztó helyzetek elkerüléséhez. Ezekhez tedd hozzá saját bölcsességedet, és máris javul az esélyed felülkerekedni a magát maffiózó szerepbe képzelő szemétládán, aki esetleg a gyerekeidet fenyegeti. Mert ilyet (gyerekkorú családtagot fenyegetni) egy tisztességes maffiózó sem engedhet meg magának. Tabu.
            <br><br>
            ⚠️Jóakaróim és jogi képviselőm óvtak jelen írás közzétételétől. Ennek ellenére mégis olvasható, mert érzek benne annyi spirituszt és közérdekű tanulságot, hogy közkinccsé tegyem. Megmondták, hogy ebből baj lesz, a felelősség tehát egyedül az enyém. Mindenki teszi a dolgát.
            Valóban forró a pite, mert ahogy az éjszakát átvirrasztva elkészültem a fogalmazással, egy korán reggel megjelent hír is alátámasztotta, hogy egyszerűbb szerzetek is vehemensen védik utódaikat mindenféle támadások ellen. Még csak nem is a szántóföldön fészkelő, <a id="_aC2N5s0B2k" name="mozi" title="félelmet nem ismerő">rendíthetetlen madárra</a>
            gondolok, aminek dicséretes, ámbár vakmerő viselkedését Orbán Balázs dicstelen gyávaságát ellenpontozandó mutattam be <a href="/olv/velemeny/harcolni">korábban</a>. Egy másik, szintén törekvő és hírhedten gátlástalan kormánypárti politikus, bizonyos Lázár János szerepel a legfrissebb hírekben azzal, hogy gondolkodás nélkül megalapozatlan
            <a href="https://444.hu/2025/10/01/mikozben-a-kormany-buntetne-az-alaptalan-pedofilvadakat-lazar-janos-minden-alap-nelkul-lepedofilozta-ellenfelet">pedofil váddal illette</a> a zűrös ügyeiről elhíresült Szabó Bálint független politikust. Na, vajon milyen szigorú jogi eljárással fogja szembe találni magát ez a súlyos váddal rágalmazó Lázár, 
            miután fenyegetőző főnöke <a id="UZZmCe0k2rQ 266" name="mozi" title="Orbán Viktor">felemelt mutatóujjával bökdöste a levegőt</a> a Parlamentben, súlyos megtorlást garan-garantálva mindenkivel szemben, aki hamis vádat fogalmaz meg.
            Az ördög megint a részletekben rejlik, ezért Lázárnak nem kell megtorlástól tartania, mert a miniszterelnök csak a kormánytagokat ért rágalmazás megtorlásáról beszélt.
            <br>
            Vajon minek okán ragadtatta el magát ily súlyos mértékben Lázár? Szabó Bálint a kék villogós autóval szállított, felnőtt korú gyerek felől érdeklődött, hogy magával hozta-e Lázár? Ez aztán kemény verbális támadás, ami ellen meg kell védeni azt a szegény gyereket, így a fater zsigerből okádni kezdte ellenfelét mocskoló állításait.
            Lázár világában nem csak a gondviselésre szoruló gyerek fenyegetése tabu, hanem a magát megvédeni képes, felnőtt leszármazott említése is tilos, és ezért nem csontokat tör, hanem <i>karaktergyilkol</i>, ami a gyengébb idegzetűeket valóban <a href="https://444.hu/2025/09/26/a-rendorkapitany-halala-utan-egy-hettel-lazar-ellen-tuntetnek-vasarhelyen">sírba viszi</a>.
          </p>
        </div>
        <div id="mozi_keret" class="box-text-update" style="opacity:100%">
          <p>
            Újabban nem a TV-t nézi az, aki hiteles tájékoztatást keres – sokan a YouTube csatornáin találnak rá az őket érdeklő anyagokra.
            Ebben a speciális moziban ebből a forrásból kínálok mellékleteket a szürke szöveg illusztrációjaként.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>
