<!DOCTYPE html>
<html lang="hu">
<head>
  <title>borospince</title>
  <meta name="description" content="Civil gondolatok politikusok süket szövegeléséről, amiben hozok példát kiváló- és szar emberről egyaránt.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<style>
  li,li::marker {
    font-size: x-large;
  }
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box-text">
        <p style="z-index:1"><a name="elozo"></a></p>
      </div>
      <h1>Játék a szavakkal</h1>
      <p>civil gondolatok politikusok süket szövegeléséről,</p>
      <p>amiben hozok példát kiváló- és szar emberről egyaránt</p>
      <div class="box">
        <div class="box-text">
          <p>
            Volt egyszer egy kedves ismerősöm, aki soha nem ért rá kedd és péntek délután,
            mert mélyen beépültek életvitelébe rendszeres és roppant fontos elfoglaltságai.
            Scrabble és kosárlabda. Laza viszonyban voltunk, ezért jól viseltem ezt a kötöttséget.
            Egyszer tettünk próbát a betűs játékkal kettesben, de közreműködésemmel nem jött ki ebből a remek dologból az elvárható színvonal,
            ezért többé nem erőltettük. Sikertelenségemet foghatnám a női és a férfi agyműködés különbözőségére,
            de nincs mit szépíteni tehetségtelenségemen.
            <br>
            Kiskoromban ment a TV-ben valami hasonló. <i>Játék a betűkkel</i>, egy Egri János nevű műsorvezető felügyelete alatt.
            Akkoriban még nem jött divatba, hogy minden hülyegyerek celeb, focista, modell, influencer vagy műsorvezető akar lenni.
            Mégis akadtak ilyenek, de ez az Egri nem hülyegyerek. A fene se érti, hogyan választhatta ezt a foglalkozást,
            mert sokoldalú tehetségénél fogva nem csak erre volt alkalmas. Mindenesetre közismert lett és népszerű.
            <br>
            Korosztályomból mindenki emlékszik a tőle származó <a id="uQiURb1L6fE 1349" name="mozi" title="Egri János">átnyújtok egy hangszórót</a> szlogenre,
            és néha még ma is ezzel a szöveggel kísérünk egy-egy gesztust. Egri János nem egy átlagember.
            Öregedve sem a trottyos vénemberek renyhe teljesítményét nyújtja,
            hanem simán lenyomna, ha szembe kerülnénk, pedig apám lehetne 1936-os születésével.
            Szerencsés évjárat a tekintetben is, hogy olyan kortársaival haverkodhatott, mint például Andy Grove,
            akivel osztálytársak voltak a Fasori gimnáziumban (Gróf András a számítógépek fejlődésében jelentős szerepet játszó félvezetőipar egyik legjelentősebb szereplője volt az <a href="https://en.wikipedia.org/wiki/Intel">Intel</a> egykori vezetőjeként).
            <br>
            Érdekes pályát futott be Egri, akiről hosszasan lehetne mesélni, és akinek apukájától példát vehet bárki,
            hogyan kell a gyerekből <a id="xUizbhAvmbg 444" name="mozi" title="hogyan kell">sikeres felnőttet nevelni</a>. A mesélést saját kalandjairól meghagyom neki,
            mert nagyon élvezetesen számol be egykori élményeiről – felülmúlhatatlan.
            Van mit mesélnie, és aki türelmesen hallgatja előadásait, arra is választ kap,
            hogyan váltott villamosmérnökként <a id="uQiURb1L6fE 1040" name="mozi" title="hogyan váltott">televíziós pályára</a>.
          </p>
        </div>
      </div>
      <div class="box">
        <div class="box-text">
          <p>
            Szavakkal dobálózás terén nagyon töri magát az Orbán-kormány kreatív csapata.
            Egyszer valaki kitalálta, hogy mindenhez hozzá kell biggyeszteni a nemzeti jelzőt,
            mert azzal lelkesíthető a nép, és így megcímkézve mindent el lehet adni neki.
            Szavakkal játszanak akkor is, amikor <cite>háborús veszélyhelyzetre</cite> hivatkozva rendeleti kormányzást vezetnek be Magyarországon.
            Ez annak fényében különös szórakozás, hogy ilyen intézkedést az Antall-kormány akkor sem hozott,
            amikor a délszláv háború idején a szomszédos ország légiereje <a id="1uaaoq-auis 35" name="mozi" title="a Jugoszláv Néphadsereg">Barcsot bombázta</a>.
            A <i>nemzetihez</i> hasonlóan újrafelhasználható a <i>háborús</i> jelző is. Háborús évek, háborús infláció, háborús szankciók, -tervezés, -stratégia, -logika, -veszély, -félelem stb.
            Ezeket a kifejezéseket nagy kedvvel harsogják az elpuhult városi ember riogatására.
            Ugyanígy eszetlen játék a szavakkal a <a id="X48lFJu97Dc 3444" name="mozi" title="Orbán szavakkal zsonglőrködik">megnyerni a békét</a>,
            ami értelmetlen szókapcsolat, magyarázatra sem szorul, hogy miért.
            <br>
            Sokat töprenghetett az újabb parasztvakításon,
            akinek ötlete nyomán megálmodták a hangzatos nevet, majd létrehozták a Szuverenitásvédelmi Hivatalt. Ősi trükk, hogy érthetetlen szavakkal kell szólni a néphez,
            mert az komolyságot kölcsönöz a szónoknak. Aztán ez nagyon megtetszik a nép egyszerű gyermekének,
            és ő is zsonglőrködni kezd a szavakkal. Mit tehet a méltatlankodó pénztáros a Közértben,
            amikor egy vásárló így érvel:
            <br>
            – Nekem <cite>szuvenír jogom</cite> aprópénzzel fizetni, mert hivatalos fizetőeszköz.
            <br>
            Ezzel a kísérőszöveggel veszi elő az összecsomózott zoknit, amibe otthon a malacpersely tartalmát szórta.
            Én meg előveszem az idegen szavak szótárát, és abban a <i>szuverenitás</i> mellett az <i>önállóságot és a függetlenséget</i> találom.
            Ezt védené Magyarországon egy elgondolkodtatóan magas költségvetéssel működő hivatal,
            aminek semmilyen jogköre nincs, legfeljebb megállapításokat tehet. Egy felesleges gittegylet milliárdokból.
            <br>
            Tehát az ország önállóságát és függetlenségét kell védeni. Komoly dolog ez, de szerintem nincs mit védeni,
            hiszen Magyarország nem független és nem is önálló. Tagja több szövetségi rendszernek,
            és EU-s támogatások, továbbá hitelek és kötvénykibocsátások nélkül működésképtelen.
            Szinte mindenből importra szorul, még a Szent Koronát tároló <a href="/olv/velemeny/szalka.html#vitrin">üvegezett szekrény</a> is Németországból érkezik.
            Ezek a jellemzők nem a függetlenség és az önállóság ismérvei.
            <br><br>
            Kiskoromban játszottunk mindenfélét. Olyat is, amikor a gyerekek kinevezik magukat valamely népszerű hősnek:
            <br>
            – Én vagyok Zorró!
            <br>
            – Én vagyok Winnetou!
            <br>
            – Én láthatatlan vagyok!
            <br>
            – Én <a id="ktrd7rFPu2c 81" name="mozi" title="Annie Hall">pszichológus</a> vagyok.
            <br>
            A harci játék résztvevői szerepet játszanak, botokkal kardoznak, ölik egymást, feltámadnak – nem kell komolyan venni.
            Hogyan állhat egy ország élén olyan vezető, aki nem nőtt ki ebből a gyerekes viselkedésből,
            és miniszterelnökként <a id="X48lFJu97Dc 774" name="mozi" title="Orbán Viktor">szavakkal játszik</a>?
            Ha mégis tisztában van a jelentéssel, akkor nyilván a hallgatóságot tartja oly mértékben ostobának,
            hogy sajátos értelmezését elfogadtatni igyekszik. Finoman írtam le azt a helyzetet,
            amikor valaki hazugsággal és ígérgetésel traktál bennünket?
            Tévedhetetlenséget sugárzó, kevély miniszterelnöki stílusban, öltönyben-nyakkendőben, frissen borotváltan, megnyerően.
            Ehhez a lehengerlő <a href="/olv/velemeny/kontorfal.html">köntörfalazáshoz</a> is tehetség kell, mert az egyszerű ember nem kerít ekkora feneket annak, hogy mindenkit hülyére vegyen.
            Kevésbé fárasztó annyival próbálkozni, hogy <cite>ez nem az, aminek látszik</cite>. Aztán vagy elhisszük, vagy nem.
          </p>
        </div>
        <div id="mozi_keret" class="box-text-update" style="opacity:100%">
          <p>
            Újabban nem a TV-t nézi az, aki hiteles tájékoztatást keres – sokan a YouTube csatornáin találnak rá az őket érdeklő anyagokra.
            Ebben a speciális moziban ebből a forrásból kínálok mellékleteket a szürke szöveg illusztrációjaként.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>