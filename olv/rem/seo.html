<!DOCTYPE html>
<html lang="hu">
<head>
  <title>borospince</title>
  <meta name="description" content="">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/rem/seo">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="content">
      <h1>Keresőoptimalizálás (SEO)</h1>
      <div class="box">
        <div class="box-text">
          <p>
            2015 márciusában a Magyar Természettudományi Múzeumban kiállított Buddha-szobrot váratlanul összecsomagolták, majd tulajdonosa hirtelen <a href="https://hvg.hu/kultura/20150323_Buddhaszobor">hazaszállíttatta</a> Hollandiába. A szobor nem hétköznapi alkotás, hiszen egy ülő helyzetben mumifikálódott szerzetes köré mintázták, ami nem megszokott eljárás.
          </p>
        </div>
      </div>
      <div class="box">
        <div class="box-text">
          <p>
            Túlszabályozott világunkban ilyesmire egy napjainkban alkotó szobrász valószínűleg nem kapna engedélyt az illetékes hivataltól, ráadásul nehézségekbe ütközik az elfeledett technológia elsajátítása. Oktatják ezt a művészeti karon? Nem hallottam róla.
            Ami azt illeti, nem tartanék ilyesmit a nappaliban, sem az előszobában, de még a teraszra sem tenném ki. Ennek ellenére a cucc forgalomképes, mert mostani tulajdonosa sem a fészerben találta, hanem állítólag vásárolta előző gazdájától.
            <br><br>
            Kedvenc apróhirdetésem a <cite>szőlőből készült bor eladó</cite>, és ennek mintájára mostantól szükségszerűen ki kell hangsúlyozni egy szobor értékesítésénél, hogy <i>múmiát nem tartalmaz</i>. Nosza, hivatalok ugorjatok, lehet bonyolítani a szabályozást.
            Eddig is születtek szabályok arról, hogy egy terméken mi mindent kell feltüntetni. Ezért olvasom a sajtszerű anyag csomagolásán, hogy <i>tejet nem tartalmaz</i>, egyes gabonakészítmények címkéin meg ott a szöveg, hogy <i>glutént nem tartalmaz</i>.
            Hogy élhetünk eztán biztonságban, ha nem szabályozzák az eladó szobrokon szerepeltetni szükséges adatokat?
            <br>
            Festmények vonatkozásában is finnyás vagyok. A posztmodern vagy a nonfiguratív még elmegy, de ha a művész fekáliával "fest", akkor annak az én falamon nincs helye. Nem valóságtól elrugaszkodott gondolat a szarral festés. Andy Warhol már alkotott egy rokon technikával, ami roppant mód leegyszerűsíti a kivitelezést.
          </p>
        </div>
        <div class="box-text-update">
          <p>
            Régi mesterek féltve őrizték az <a href="http://hu.wikipedia.org/wiki/Eozin_(m%C3%A1z)">eozin</a> titkát. Nem úgy Warhol, aki nem lehetett irigy ember, hiszen önzetlenül adta közre felfedezését, miszerint B-vitamin fokozott fogyasztásával a vizelet savassá válik, ami csodálatos zöld árnyalatot hoz ki a rézbázisú festékből. Az eljárásról mindent tudunk,
            kivitelezése roppant egyszerű, mégsem beszélhetünk róla a modern festészetben elterjedt és mindennapos gyakorlatként. Bob Colacello visszaemlékezéseiből kiderül, hogy a művelethez szükséges, saját kapacitását meghaladó anyagmennyiség biztosítására a művész asszisztenseket verbuvált ismerősei közül.
          </p>
        </div>
        <div class="box-text">
          <p>
            Warhol <a href="http://www.warholstars.org/warhol_piss_oxidation.html">lehugyozta a vásznat</a>, ami a kisebbik dolog. Kutathatnék nagy dolgok után is, de szerencsére van jobb dolgom. Azon tépelődöm, hogy akarnék-e az internetes keresőoldalak találati listájának élére kerülni ilyen környezetben? Könnyen lehet, hogy nem értek ehhez, mert az anti-reklám is reklám, amire most én is ráteszek egy lapáttal:
          </p>
          <div class="box-img">
            <img src="https://kep.pince.eu/talalati_lista.webp">
          </div>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>