<!DOCTYPE html>
<html lang="hu">
<head>
  <title>borospince</title>
  <meta name="description" content="Kinézetre középkori hatást kelt, de igazából évtizedekben mérhető korú hordó érkezett a pincébe.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css?v=l">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/olv/hordo2">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <h1 id="2024-05-19" alcim="hordómatuzsálem">Hordómatuzsálem</h1>
      <div class="box">
        <div  class="box-text">
          <p>
            Nem készül több bor abban a pincében, ahonnan két éve a <a href="/borok/02.html#2022-09-11T14:00">szőlőprést vásároltam</a>.
            Feleslegessé váltak a hordók is, és így indul a történet, amiben megáll egy autó az udvaron, kinyitják a csomagtartót, és azt mondja a vendégem,
            hogy ha ki tudom venni, akkor az enyém, amit ott találok: egy kb. 100 literes hordó.
            Magas a küszöb, nem lehet kigurítani az autóból, emelni kell rajta. Nehezebb annál, mint amire számítok – na még egyszer.
            A méretéhez képest igencsak neki kell veselkednem, hogy megmozdítsam.
            A faanyaggal és az abroncsokkal nem kellene ekkorát birkózni&#8230; bor maradt benne talán? Nem. Más az oka a tekintélyes súlynak.
            <br>
            Hamar megoldódik a talány, mert belenézek. Temérdek borkő borítja a belsejét, ez ad annyit a súlyhoz,
            hogy most sincs könnyebb dolgom annál, mint amikor a 225 literes hordó helyén kell változtatnom.
          </p>
          <figure>
            <div class="box-img">
              <img src="https://kep.pince.eu/hordo_20240518_162733.webp">
            </div>
            <figcaption>borkővel hizlalt hordóbelső</figcaption>
          </figure>
          <div class="box-img">
            <img src="https://kep.pince.eu/hordo_20240518_162656.webp">
          </div>
          <p>
            Lehetne még nehezebb, de régóta nem tárolnak benne bort, ezért alaposan kiszáradt.
            Annyira, hogy néhol komoly hézagokat látok a dongák között – nem tartja meg a vizet.
            Egyelőre csak megnedvesíteni lehet, aztán majd meglátom, hogy ezt a hordót is dézsában kell-e áztatni.
          </p>
          <div class="box-img">
            <img src="https://kep.pince.eu/hordo_IMG_9852.webp">
          </div>
        </div>
      </div>
      <div id="2024-05-21" alcim="mosás" class="box">
        <div  class="box-text">
          <p>
            A hosszú pünkösdi hétvégén szüneteltettem a zajos műveleteket, ezért csak kedden vettem elő a magasnyomású mosót.
            Forró vízzel táplálva, szennymaró fejjel estem neki a koszos fedőrétegnek – abroncs alá száradt törkölymaradványok is repültek szanaszéjjel.
            Utána indokolt volt nekem is fürdőt vennem, mert a szétrepülő szemcsés mocsok egy része rajtam kötött ki, és így nem mehetek emberek közé.
            <br>
            Nagyon hatékony a szennymaró. Vigyázni kell vele, mert leszedi a festéket is. A szennyeződéssel együtt lehántotta a korhadt dongák laza felszínét,
            de maradt még anyag bőven, nem fog kilyukadni. Az abroncsok mellé egy-egy szöget vert a fába a régi mester, hogy meglazulva is a helyükön maradjanak.
          </p>
          <figure>
            <div class="box-img">
              <img src="https://kep.pince.eu/hordo_IMG_9861.webp">
            </div>
            <figcaption>eltűnt a korhadt réteg</figcaption>
          </figure>
          <figure>
            <div class="box-img">
              <img src="https://kep.pince.eu/hordo_IMG_9857.webp">
            </div>
            <figcaption>ha ruha lenne, azt mondanám: viseltes</figcaption>
          </figure>
          <p>
            Elvásott, de még egyben van. Fogyott az anyag a fából is, az acélból is.
            Helyenként annyira elvékonyodott az abroncs, hogy a késpenge éléhez hasonlatosan néz ki, vágni lehetne vele.
          </p>
          <figure>
            <div class="box-img">
              <img src="https://kep.pince.eu/hordo_IMG_9860.webp">
            </div>
            <figcaption>akár a kés éle</figcaption>
          </figure>
          <p>
            Nem futnak együtt az egymás mellé helyezett abroncsok. Olyan szabálytalan és egyenetlen a kinézet,
            mintha nem egy hengerműből származna a lapos acél, hanem kovácsolták volna.
          </p>
          <figure>
            <div class="box-img">
              <img src="https://kep.pince.eu/hordo_IMG_9871.webp">
            </div>
            <figcaption>kovácsműhelyben készült?</figcaption>
          </figure>
          <p>
            Kinézetre középkori hatást kelt, de ezek az anyagok szerintem nem bírnak ki több száz évet –
            évtizedekben mérhetőre saccolom a hordó korát.
            <br>
            Előző gazdája fehérbort tárolt benne. Ha dagasztás után megtartja a vizet, akkor a következő szüreten igyekszem annyi szőlőt szerezni,
            hogy ebbe is kerülhessen bor belőle. Ez a 100 liter aztán vagy pocsékba megy, vagy érdekes lesz attól, hogy egy ősi, borköves hordóban érik.
            Bíztató gondolat: <cite>"a jól kezelt, tiszta, borköves hordó kincs, mert gyengébb termésű esztendőkben – úgy tartják – ezek a hordók már csak becsületből is finommá érlelik a bort"</cite>.
            Ezt a Kertész és a Körtemanó meséjében olvastam, ezért ha bizonyosságot akarok, akkor utána kell járni.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>