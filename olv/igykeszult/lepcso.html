<!DOCTYPE html>
<html lang="hu">
<head>
  <title>borospince</title>
  <meta name="description" content="Lépcsőt készíteni nagy felelősség, mert egyszerűnek tűnik ugyan a művelet, de nagyon el lehet rontani.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/gif" sizes="65x65">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div class="left-side">
        <div id="bigyo">
          <div id="home" class="nav-link-wrapper" >
            <a href="/index.html"><span class="material-icons-outlined">&#xe88a;</span></a>
          </div>
          <button id="kjelzo"></button>
          <table><tr><td id="holtart"></td></tr></table>
        </div>
        <select name="olv"></select>
      </div>
    </div>
    <div class="content">
      <div class="box">
        <div class="box-text">
          <p style="z-index:1"><a name="elozo"></a></p>
        </div>
        <div class="box-text">
          <p>
            A pince megközelítésével kapcsolatban már csak egy erős vágyam van. Mégpedig az, hogy a befedett, és üvegfelületekkel határolt akna vadonatúj ajtaján át belépve ne zuhanjak le. Ez a vágy még a legszigorúbb értékelés szerint is méltányolható, a legcsekélyebb mértékben sem erkölcstelen, és mindössze egy lépcsővel kielégíthető. Ez a "mindössze egy lépcső" szöveg nagyon derűlátóan festi le az igényt, ami igazából roppant súlyos üggyé fogja kinőni magát hamarosan.
            <br>
            Készültek már tervek a lépcsőről. Mérnöki pontossággal, a vasútiparban szokásos biztonsági tényezőkkel számolva. Legkisebb gyerekem jól képzett vasútmérnök, és néhány éve még volt ideje erre. Mért, tervezett, rajzolt. Úgy, ahogy a profik csinálják. Solidworks vagy Inventor? Ezek a programok nem csak azzal kápráztatnak el bennünket, hogy 3D-s ábrázolásban mutatják a terv szerinti megjelenést, hanem a nyersanyagot alakító gépek vezérléséhez is szolgáltatnak megfelelő outputot.
          </p>
        </div>
        <div class="box-img">
          <img src="https://kep.pince.eu/terv_1.webp">
        </div>
        <div class="box-img">
          <img src="https://kep.pince.eu/terv_2.webp">
        </div>
        <div class="box-text">
          <p>
            Az elején még csak összeszerelésben gondolkodtam, ezért a tervekkel meglátogattunk egy lézerrel vágni képes szakipari vállalkozást, akikről feltételeztük, hogy a 7 mm vastag, melegen hengerelt acéllemezből kialakítják a kívánt alakzatokat. Már nem emlékszem, hogy ebédszünet vagy szabadság hiúsította meg találkozásunkat az illetékessel, ami miatt küldetésünk kudarcba fulladt. Nem erőltettem, ez a vonal elhalt.
            <br>
            Ez volt az első lépés afelé, hogy annyi minden után a lépcső is házilagos kivitelezésben készüljön. Korábban már átestem azon a sokkon, amit egy profi lépcsőépítő vállalkozás milliós nagyságrendű árajánlata okozott. <i>"Horganyzott fordulós lépcső közbenső pihenővel és kilépő pihenővel, acél zártszelvény tartószerkezettel, a 285 cm-es magasságot 16 fellépővel áthidalva, GIRO 33/33-as járórácsokkal, I1-es típusú egyoldali lépcsőkorláttal 3m zárókorláttal szállítva és beszerelve".</i> Az akkoriban meghatározott árra egy átlagember féléves jövedelme nyújtott volna fedezetet, de ez a megállapítás már nem érvényes. A fa és az acél ára a többszörösére emelkedett az elmúlt években. Jelenleg a nép a "kata" nevű adózási forma megtartásáért tüntet, a kormány a rezsicsökkentés csökkentését lengette be, az oroszok az ukránokkal háborúznak. Durvul az infláció, 400 felett az EUR és az USD árfolyam, ami az elrettentő árajánlat keletkezésének idején 330 és 280 körül volt. Nincs olyan tényező, ami az elkészítendő lépcső költségeit kedvező irányba mozdítaná.
            <br>
            Időközben az acélszerkezetek tervezésében jártas gyerekemmel arra jutottunk, hogy a tervei alapján meglehetősen vaskos lépcső épülne, ami vékonyabb anyag felhasználásával is megfelelő lehet. Az elmúlt években elszántabbá, edzettebbé váltam. Már nem csak összeszerelést vállalok, hanem a tartószerkezet házilagos gyártását is megoldom. Valamiből nekem is meg kell élnem, és ezen a munkán tetemes <a href="/olv/igykeszult/toloajto.html#:~:text=megk%C3%A9rdezik%20t%C5%91lem%2C%20hogy-,mib%C5%91l%20%C3%A9lek,-.%20Erre%20mindig%20az">megtakarítást érhetek el</a>. Ennek megfelelően már rég hazahoztam a szükséges mennyiségű horganyzott lépcsőelemet és járórácsot, továbbá négyzetacélt (10x10), laposvasat (80x5), zártszelvényt (60x40x4). Mások aranyba menekítették vagyonukat, én meg acélba.
          </p>
        </div>
      </div>
      <h1>Újratervezés</h1>
      <div class="box">
        <div class="box-text">
          <p>
            Úgy 300 éve az építőiparban tevékenykedett egy Jacques-François Blondel nevű francia fickó, akinek soha nem ismerem meg a nevét, ha nem tőle származik a mai napig alkalmazott képlet, amit a lépcsők tervezésénél használnak: 2m+sz=64. Az akna mérete adott, a hely viszonylag szűk. A körülmények nem ideálisak: minden irányba lejt a padló, semmi nem párhuzamos, nem is merőleges, a kőfalból több helyen vésni kell. A helyzethez igazodva a fellépő magassága 19.9, a belépőszélesség 24 centire jött ki 64 centis lépéstávolsággal számolva. Jó lesz? Azonnal kiderül, amint lépkedünk rajta. Az új terv nélkülözi a profizmust, a tudományos alaposságot. Teljes mértékben amatőr – akár a kivitelezés. Se statikai számítások, se lézeres vágás, se 3D tervezőprogram. A fészekrakó madarak jutnak eszembe, ahogy az udvarról hordom befelé, és helyükre illesztgetem a lépcsőhöz levagdosott anyagokat. A madarak ösztönösen járnak el, ehhez hasonlítható az én tevékenységem is. Tervnek nem nevezném, ezek inkább skiccek egy tejesdoboz oldalán:
          </p>
        </div>
        <div class="box-img">
          <img src="https://kep.pince.eu/153_P1060604.webp">
        </div>
        <div class="box-img">
          <img src="https://kep.pince.eu/154_P1060605.webp">
        </div>
        <div class="box-text">
          <p>
            Körülményes mozgatni a 6 méteres darabokat, vágni sem akarok felelőtlenül ezekből a kurva drága anyagokból, ezért tetőléceket használok dublőrnek. Ha stimmel, és megvan a méret, akkor a léc alapján levágom az acélt. Ezzel a módszerrel nem lehet hibázni, nekem mégis sikerült az egyik zártszelvény tartóelemet 10 centivel rövidebbre vágnom a kelleténél. Az elszabott darab szerencsére kiadott magából egy másik szakaszt, így nem veszett kárba.
          </p>
        </div>
        <div class="box-img">
          <img src="https://kep.pince.eu/155_P1060505.webp">
        </div>
        <div class="box-text">
          <p>
            Nem szabad hibázni, mert ahol én vásárolok, ott csak egész szálakat adnak, ha szükség lenne még anyagra a selejt pótlásához. Nyomasztó felelősség. Azzal védem ki a baleseteket, hogy mindent többször megmérek, aztán jön még egy ellenőrzés. Szükség van erre a balfaszoskodásra, mert az ellenőrzéseknél már többször bebizonyosodott, hogy néha elnézek ezt-azt.
          </p>
        </div>
        <div class="box-img">
          <img src="https://kep.pince.eu/156_P1060580.webp">
        </div>
        <div class="box-text">
          <p>
            Egy iterációs folyamat eredményeként állnak össze az alkatrészek. A vágás, a fúrás és a hegesztés nehezen visszafordítható műveletek, ezek zárják le véglegesen a hosszas tökölést. Ugye, mennyivel fennköltebb az "iterációs folyamat"?
          </p>
        </div>
        <div class="box-img">
          <img src="https://kep.pince.eu/157_P1060563.webp">
        </div>
        <div class="box-img">
          <img src="https://kep.pince.eu/158_P1060627.webp">
        </div>
        <div class="box-img">
          <img src="https://kep.pince.eu/159_P1060666.webp">
        </div>
        <div class="box-text">
          <p>
            Terheléspróba a <a href="/olv/igykeszult/kapu.html#:~:text=ezt%20kib%C3%ADrja%2C%20akkor-,nem%20lesz%20baj,-.">szokásos módszerrel</a>. A munkavédelmi sisak kötelező egy építkezésen, de itt most nem azért húztam fel. Ha nem marad a helyén a tartószerkezet, akkor a zártszelvényből készült tartóval jó eséllyel verem pont fejbe magamat, amit a sisak túlélhetővé enyhít. Az életveszélyes zuhanást meg úgy védem ki, hogy nem a szerkezet tetejére állva végzem el a próbát, hanem lógok rajta. Ezzel a trükkel nem 3 méteres magasságból indul a röppálya, hanem megúszom kb. 80 centivel, ha gyenge a konstrukció.
          </p>
        </div>
        <div class="box-img">
          <img src="https://kep.pince.eu/160_P1060685.webp">
        </div>
        <div class="box-text">
          <p>
            Kezd aggasztóvá válni a helyzet. A pihenőtől fölfelé induló lépcsőkar kivitelezését nem egyszerűsíti az a körülmény, hogy semmi nem párhuzamos, de nem is merőleges. Előző este lézeres szintezőt használva lelkesen felkarcolgattam a zártszelvényre hegesztett fülekre a csavarozáshoz szükséges furatok vízszintes jelölővonalait. Másnap következtek volna a furat helyét meghatározó függőleges vonalak. Az egymással szemben lévő furatok a lépcsőkar nem merőleges csatlakozása miatt nem kerülhetnek egy vonalba (a pihenő szélétől nem lehetnek egyforma távolságra, pedig ez egyszerűsítené a helyzetet), ezért méricskélés helyett gyakorlatias módszert alkalmaztam. Betettem a lépcsőelemet a helyére, hogy a rajta lévő furatokat ügyesen átkarcolhassam a tartókra. Ekkor derült ki, hogy az ugyanazon gyártótól származó 1000x1000 milliméteres járórácsok nem kompatibilisek a lépcsőelemekkel.
          </p>
        </div>
        <div class="box-img">
          <img src="https://kep.pince.eu/161_P1060689.webp">
        </div>
        <div class="box-text">
          <p>
            A járórács egy kicsit szélesebb 1 méternél, a lépcsőelemek meg 995-996 milliméteresek. Volt már korábban pofáraesés a kefnik <a href="/olv/igykeszult/hid.html#:~:text=term%C3%A9ke.%20Ez%20egy-,kicsit%20keskenyebb,-a%20t%C3%B6bbin%C3%A9l%2C%20ami">méretkülönbségéből</a> adódóan, de azoknál a különböző gyártók eltérő sablonjai okozták az eltérést. Made in Hungary, amin majd segít néhány vaskosabb alátét. Nagyon hülyén fog kinézni, de falura jó lesz.
          </p>
        </div>
        <div class="box-img">
          <img src="https://kep.pince.eu/162_P1060694.webp">
        </div>
        <div class="box-text">
          <p>
            A lépcsőelemeket helyretéve, magasságukat pontosan beállítva, és a járófelületet vízszintezve jött az újabb meglepetés. A tartóra karcolt jelölővonalak nem voltak összhangban a lépcsőelem rögzítőfurataival. Némelyik nem is látszott a furaton keresztül, akkora volt az eltérés. Elmélet és gyakorlat találkozásánál utóbbit hoztam ki győztesnek, és nem vettem figyelembe a korábban hajszálpontosan felkarcolt jeleket. A rögzítőfuratokon keresztül célkereszteket karcoltam a tartókba, ezeket pontoztam, és ide fúrtam. Nem is akarom megérteni a jelenség okát, inkább másra fordítom az időt. Karcolgatás után szét kell szerelni az egészet, tartókat elcipelni az oszlopos fúrógéphez, fúrni, visszacipelni, összerakni. Csak két lépcsőfokra elegendő támasztékot tudtam összeszedni, ezért ezt a műsort kétszer is előadtam. Jól begyakoroltam a lépcső szét- és összeszerelését, ebben már különösen profi vagyok.
          </p>
        </div>
        <div class="box-img">
          <img src="https://kep.pince.eu/163_P1060712.webp">
        </div>
        <div class="box-text">
          <p>
            Az utolsó furat készül.
          </p>
        </div>
        <div class="box-img">
          <img src="https://kep.pince.eu/164_P1060715.webp">
        </div>
        <div class="box-text">
          <p>
            Vissza kell cipelni, összeszerelni, csavarozni, szarakodni az alátétekkel és kész.
          </p>
        </div>
        <div class="box-img">
          <img src="https://kep.pince.eu/165_P1060726.webp">
        </div>
        <div class="box-text">
          <p>
            Ritka bátor emberek a berepülőpilóták. Nagyot lehet fentről esni, néha bele is pusztulnak a kevésbé szerencsések. Három méter magasról is elég nagyot lehet zuhanni ahhoz, hogy baj legyen belőle. Ha véletlenül nyakamat töröm, akkor meg kampec. Nem kell ehhez repülni, elég felkapni egy frissen készült lépcsőre, amin még nem járt senki korábban.
          </p>
        </div>
        <section id="proba">
        <div class="box-img">
          <img src="https://kep.pince.eu/166_P1060752.webp">
        </div>
        </section>
        <div class="box-text">
          <p>
            Kiállta a próbát a szerkezet. A kékinges faszi rendkívül kritikus véleményéről hírhedt, de erről a lépcsőről kivételesen semmi rosszat nem tudott mondani. Ellenkezőleg. Jónak minősítette.
            <br>
            Már csak a korlát, és a tartószerkezet horganyzása hiányzik. Hamarosan szüret, ezért ezeket a műveleteket most kénytelen vagyok elodázni.
          </p>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/fejezetek.js"></script>