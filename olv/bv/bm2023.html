<!DOCTYPE html>
<html lang="hu">
<head>
  <title>borospince</title>
  <meta name="description" content="Ezer és egy alkalom kínálkozik borkóstolásra, ez is egy ilyen. Elvégre egy híres borvidék terül el a közelünkben.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="olv"></select>
      </div>
    </div>
    <div class="content">
      <div class="box">
        <div class="box-text">
          <p style="z-index:1"><a name="elozo"></a></p>
        </div>
        <h1>XII. Villányi Prémium Bormustra</h1>
        <br>
        <div class="box-text">
          <p>
            Ezen az eseményen nem jelölték meg a beléptetett közönséget sem billoggal, sem csuklóra ragasztott szalaggal, de védősisak vagy fényvisszaverő mellény viselését sem írták elő.
            A recepciós megelégedett annyival, hogy a bartátságosan felé nyújtott, kifogástalan állagú jegyet durván és erőszakosan megrongálta.
            Ez még nem a világ vége, mert ugyan gyűrötten, eltépve kaptam vissza, de én megúsztam anélkül, hogy felpofoztak volna.
          </p>
          <div class="box-img">
            <img src="https://kep.pince.eu/bm_P1080851.webp">
          </div>
        </div>
      </div>
      <object name="alcimek">mozzanatok</object>
      <div class="box">
        <div id="2023-09-23T16:30" alcim="köztéri szobrok" class="box-text">
          <p>
            Fogom a letéti díjas poharamat, és teszek egy óvatos kört. Nem kezdek azonnal mohó kóstolásba, mint ahogy ajtóstul sem rontunk a házba.
            Látom a megszokott arcokat, visszatérő alakokat. Nem a kiállítókra gondolok, mert ők nem változhatnak évről évre, hiszen belekövesedtek a borvidékbe.
            Tavaly is az ő boraikat kóstoltuk, jövőre sem számíthatunk másra. A közönség tagjai között nagyobb eséllyel tapasztalni változást, de a megszokott tagok most is itt vannak, tavaly is feltűntek, és remélhetőleg jövőre is találkozunk.
            Felismerem őket a testtartásukról is, akiket nem itt láttam először, azokat kézben tartott pohár nélkül is.
          </p>
          <div class="box-img">
            <img src="https://kep.pince.eu/bm_P1080786.webp">
          </div>
        </div>
        <div id="2023-09-23T16:40" alcim="ördögi terv" class="box-text">
          <p>
            Még el sem indultam itthonról, de már eldöntöttem, hogy sorsom kedvezőbb alakulására törekedve most nem a standok fizikai elhelyezkedését követem,
            hanem logikai sorrendet állítok fel, ahol a rendező elv roppant egyszerű: idén nem akarom kihagyni a Sauskát, amiről tavaly <a href="/olv/bv/bm2022.html#2022-09-24T18:00">kényszerűen lemaradtam</a>.
            Velük kell kezdenem a kóstolást, akkor nem eshet meg az a szerencsétlenség, hogy nálam élelmesebb és szemfülesebb egyedek kiszárítják a palackokat, mire odaérek.
            <br>
            Ördögi tervem megvalósítását nagyban támogatják a körülmények. Az üres pohárral megtett puhatolózó bejárás végén, az utolsó asztalnál a Sauska borait kínáják.
            Nyújtom a poharamat, töltenek, felhörpintem – időben érkeztem, küldetés teljesítve.
          </p>
          <div class="box-img">
            <img src="https://kep.pince.eu/bm_P1080790.webp">
          </div>
          <p>
            Alaposabban szemügyre véve a készletet, igazából egyféle borból kóstolhatok, amit nem halogattam egy pillanatig sem.
            Cuvée 11 2014 (Vintage), aminek jelenleg egy fiatalabb változatát árulják <a href="https://sauska.hu/hu/bor/sauska-cuvee-11-2019">webáruházukban</a>.
            Ha lehet hinni a kiállító asztalánál ügyelő munkatársnak, akkor a 2014-es évjárat összetétele nem egyezik a 2019-essel, mert az négyféle szőlőből készült, míg ez a vintage változat a töltögető ember közlése szerint nem tartalmaz cabernet sauvignont.
            Nem hiszek neki, de annyi eszem nem volt, hogy szemügyre vegyem a palack hátsó címkéjét, pedig az ott olvasható tájékoztatás biztosabb a homályos emlékezeténél.
            Nem tudom eldönteni, hogy hozzáértő borásszal beszélgetek-e (nem kérdeztem rá), de akkor gyanút fogtam, amikor az almasavnak azt a hatását méltatta, hogy "jobban csúszik tőle a bor".
            Kérdésemre, hogy a kóstolt bornak a merlot és a kékfrankos után melyik a harmadik összetevője, nem javított ki, hogy cabernet franc mellett sauvignon is került a portékába, tehát összesen négy tétel házasításának eredményét palackozták.
          </p>
        </div>
        <div id="2023-09-23T16:50" alcim="házmesterek" class="box-text-update">
          <p>
            Egy vicces, de valószerűtlen anekdota szerint történt egyszer, hogy egy zenésznek fontosabb dolga akadt, és látta előre sorsát, hogy nem tud megjelenni a koncerten.
            Megkérte hát a házmestert, üljön már be helyette a zenekarba este. Odaadta neki fellépőruháját meg hegedűjét, és megnyugtatta: ő csak egy jelentéktelen mellékszereplő, senkinek nem fog feltűnni a hallgatóságból, ha nem játszik a hangszerén.
            Elég lesz a levegőben húzogatni a vonót, a többi zenész nélküle is biztosítja a megfelelő hangzást.
            A lelkes helyettes tette a dolgát, és a zenésztől kapott pingvinkabátban, hangszerrel a kezében elfoglalta helyét a színpadon.
            Megérkezett a karmester is. Szokás szerint megtapsolták, majd a zenekarral szembefordulva felemelte pálcáját. A hallgatóság elcsendesedett, a karmester pedig heves hadonászásba kezdett, de hiába, mert a koncertteremben továbbra is csend honolt.
            Ezen az estén 40 házmester feszengett a színpadon.
          </p>
        </div>
        <div id="2023-09-23T17:00" alcim="Maczkó Borház" class="box-text">
          <p>
            A "nagyok" közül nem tette tiszteletét senki a rendezvényen. Nem házmestereket küldtek maguk helyett, hanem munkatársak, rokonok, alkalmazottak fogadják a borissza közönség érdeklődését, nekik lehet kérdéseket feltenni.
            Egyvalakit látok a kiállítók között, aki borászként, egyben pincészetének névadó vezetőjeként maga kínálja borait a bormustrán – nála hitelesebb forrást nem találni, ha kérdéseim vannak.
            Tavaly egy <a href="/olv/bv/bm2022.html#2022-09-24T18:10">nénit állítottak az asztal mögé</a>, ő töltögetett a poharakba. Akkor vele is diskuráltam egy keveset, de borász szakmai kérdések nem kerültek szóba.
            Most Maczkó Borház néven szerepelnek, amihez <a href="https://maczkorobert.hu/">weboldalukkal</a> még nem igazodtak – ott továbbra is Maczkó Pincészet néven futnak.
          </p>
          <div class="box-img">
            <img src="https://kep.pince.eu/bm_P1080799.webp">
          </div>
          <div class="box-img">
            <img src="https://kep.pince.eu/bm_P1080798.webp">
          </div>
          <p>
            Minden borásznak van valami vesszőparipája. Maczkóéval egyet lehet érteni: borainak jellegzetességeit elsődlegesen a szőlő tulajdonságaiból kívánja kihozni, nem a hordó ízéből.
            Ennek a vágynak megfelelően borai a szokványosnál rövidebb időt töltenek tölgyfahordóban.
            Abban is egyetértünk, hogy egy megértő, közreműködő feleség nélkül sokkal nehezebb lenne borászati vállalkozást vinni.
            Szerencsés ember, akár az a borász, aki nászútra félretett pénzükből vásárolta szőlőbirtokát, és mégsem váltak el tőle.
          </p>
        </div>
        <div id="2023-09-23T17:20" alcim="REDy" class="box-text">
          <p>
            Nem kóstoltam a REDy-t, a villányi borászközösség marketinges eszközökkel uniformizált "buliborát", pedig a bormustrára betérő vendégek ezzel találkoznak az első asztalnál.
            Ismertetője szerint "könnyed és vidám, de gyümölcsös, fiatalos, bulis, kedves, pimasz" stb., tehát nem az én borom (tovább is léptem a következő asztalhoz),
            és a rendezvény vége felé sem éreztem úgy, hogy ez hiányozna a borkóstolós délután tökéletes befejezéséhez.
          </p>
        </div>
        <div id="2023-09-23T17:40" alcim="KőVilla" class="box-text">
          <p>
            Kő-papír-olló és KőVilla – semmi közük egymáshoz, mégis a játék neve ugrik be utóbbiról. Megálltam a Csányi Pincészet standja előtt, ahol óvatlanul odatartott poharamba habzó folyadékot öntöttek.
            Ez bizony pezsgő, nem bor. Első meglepetésemben a számhoz emeltem, de aztán kiöntöttem az egészet. Annyira kihozott a sodromból ez a pezsgős közjáték, hogy arra már nem is emlékszem, hogy a kiállított borukat megkóstoltam volna.
            Kérdezem az embert, hogy merre van a Kopár-dűlő, ahonnan a címke szerint a szőlőt szedik. Villányban. Villányban? Igen.
            Ha azt mondja, hogy Dunántúlon, azzal sem lettem volna kisegítve. Megelégedtem volna annyival, hogy Nagyharsány és Villány között, a Szársomlyó déli oldalán, mint ahogy azt utóbb kiderítettem.
            Na, itt egy házmestert kértek meg a töltögetésre.
          </p>
          <div class="box-img">
            <img src="https://kep.pince.eu/bm_P1080804.webp">
          </div>
        </div>
        <div id="2023-09-23T18:00" alcim="érdekességek" class="box-text">
          <p>
            Kóstolgatok, kóstolgatok, és nem érzek nagy különbséget a borok között. Mind nagy gonddal készült, bármelyiket elfogadnám sajátomnak.
            Hasznos élményekkel, tudnivalókkal is gazdagodok a standok között járkálva. Ezek között akad olyan, ami csak megerősíti korábbi észleléseimet, tapasztalataimat, mások viszont teljesen újak, korábban ismeretlenek.
            Eddig senki nem hívta fel a figyelmemet arra, hogy dugózás után közvetlenül nem szabad elfektetni a palackot. Egy hetet, de akár 10 napot is vár ezzel a hozzáértő borász, aki tudja, hogy ennyi időre van szüksége a művelet során meggyötört dugónak ahhoz,
            hogy teljesen visszanyerje eredeti méretét, és rendesen befeszüljön a palack nyakába. Ha korábban fektetem el a palackot, akkor a bor képes kiszivárogni a lazán illeszkedő dugó és az üveg között.
            Ez azt eredményezi, hogy a dugó külseje a szivárgásnál hevesen penészedni fog.
            <br>
            Az egyik kiállító asztalánál egy öblös üvegedénnyel és a benne gyűjtött dugókkal szemléltették a gravitáció hatását, és az üveg törékenységét, de erre semmi szükség nem volt.
            Minden ember rádöbben már az első lépéseinél, hogy a Föld vonzerejét komolyan kell venni, de adódhatnak speciális helyzetek.
            Egy hajdani ismerősöm letört metszőfoga azt példázza, hogy miért nem szabad zsebre tett kézzel csúszkálni a jégen. Jobb, ha ezt nem tapasztalja meg mindenki saját kárán, ezért ezt a tudást már kiskorukban átadtam gyerekeimnek.
          </p>
          <div class="box-img">
            <img src="https://kep.pince.eu/bm_P1080806.webp">
          </div>
        </div>
        <div id="2023-09-23T18:45" alcim="itt a vége, fuss el véle" class="box-text">
          <p>
            Jóval több borról tudósíthatnék annál, mint amennyiről eddig szó esett, de most abbahagyom, mielőtt túlzottan unalmassá válna.
            A vendégek egyszer csak kezdtek elszivárogni a bormustra helyszínének kijelölt előtérből. Voltak, akik hazatértek otthonukba, de a bordalkedvelő közönség a koncertterem felé vette az irányt.
            Összepakolták motyójukat a kiállítók is, így egyre kihaltabbá vált a helyszín.
          </p>
          <div class="box-img">
            <img src="https://kep.pince.eu/bm_P1080836.webp">
          </div>
          <div class="box-img">
            <img src="https://kep.pince.eu/bm_P1080838.webp">
          </div>
          <p>
            Ennek a sötét, mégis sokféle színt mutató képnek központi témája a <a href="http://havasboldogasszony.hu/">Havihegyi kápolna</a> lett volna, ha értek a fényképész mesterséghez, és egy jobb képességű eszközzel rögzítem a pillanatot.
            Kilépvén a szabadba, nagy vonalakban ez a látvány fogadott, ami az eredeti retinafelbontásban részletgazdagabb, már-már megkapó, szinte szép volt.
            <a href="/borok/05.html">(Ember tervez, isten végez)<sup>2</sup></a> címmel közzétett története az idei bor készítési folyamatának hasonló sikertelenséget rögzít.
            Nem sikerült a tervezett fajtát megszerezni szőlőből, itt meg nem sikerült a tervezett témát láthatóan megjeleníteni a képen.
            Ez így már sikertelenség<sup>3</sup>. Igen, a köbön.
          </p>
          <div class="box-img">
            <img src="https://kep.pince.eu/bm_P1080839.webp">
          </div>
        </div>
      </div>
      <div class="box-text">
        <p><a name="kovetkezo"></a></p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>