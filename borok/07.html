<!DOCTYPE html>
<html lang="hu">
<head>
  <title>borospince</title>
  <meta name="description" content="Kényszer szülte küvé – cabernet sauvignon egy kevés oportóval keverve.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/borok/07">
</head>
<style>
li::marker {
  font-size: x-large;
}
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="borok"></select>
      </div>
    </div>
    <div class="content">
      <h1>Bormentő küvé – 2024</h1>
      <div class="box">
        <div class="box-text">
          <p>
            Ösztönösen kihagyom az idei évjáratot, pedig már tavaly elterveztem,
            hogy ebben az évben chardonnay mustot vásárolok ott,
            ahonnan a <a href="/borok/05.html">tramini</a> alapanyagát hoztam.
            Jól hangzik ez az ösztönös képesség. Mintha a véremben lenne a borászat,
            noha az amatőr borászkodást művelve szakmai fejlődésem eddig csupán odáig vezetett,
            hogy már képes vagyok utólag belátni az elkövetett hibákat.
            Igazából a körülmények késztettek arra, hogy ebben az évben nem készül új bor,
            de aztán az aszály és a forróság is az évjárat kihagyása mellett szóltak.
            Utóbbiak következtében annyira felborult a rend, hogy bizonyos fajtákat már a nyár közepén szüreteltek.
            Az egekbe törő cukorfok és az eltűnő savak arra kényszerítették a termelőket,
            hogy leszedjék a szőlőt, ha megérett rendesen, ha nem (éretlen szőlőből zöldízű, fűízű borok készülnek).
            A borok alapanyagának bogyóit idén alaposan megégette a napsütés,
            ezért a szokásos időtartamú héjontartás nem kívánatos ízt eredményez,
            viszont rövidebb idő alatt nem oldódik ki elegendő színanyag, sem tannin.
            Ezek után az a véleményem, hogy az idei termésből készült borok a legjobb szándék mellett sem lesznek tökéletesek.
            <br><br>
            Nem fogjuk megérezni az idei termés hiányát, mert a korábbi évek munkájának eredménye folytán erős készlet szunnyad az itthoni borospincében.
            Átlagosan két pohárnyi fogy belőle naponta, és ezzel nem apasztjuk olyan mértékben,
            ami miatt néhány év távlatában a bor nélkül maradás réme fenyegetne.
            A nagyon szelíd mértékű borfogyasztás következtében a 2020-as <a href="/borok/01.html">cabernet sauvignonból</a>
            is jelentős készlet pang tartályban már jó ideje. Nem is emlékszem arra, mikor töltöttem belőle,
            de a napokban az asszonynak ehhez volt kedve, így előbb pohárba került, aztán gallér alá.
            <br>
            Korábban ez volt a csúcsborunk, a pince zászlóshajója, ellenben most nem volt ilyen érzésem az első korty után.
            A második után óvatosan rákérdeztem, és kedvesem is aggodalomra okot adó véleményt fogalmazott meg:
            ez régen nem ilyen volt. Nem érzek semmiféle hibát benne, de nem tör ki belőlem az első nyelet után a "na, ez nagyon finom"
            minősítés. Ellenkezőleg. Ez most olyan semmilyen. Mintha kezdene fáradni, laposodni, szétesni.
          </p>
        </div>
      </div>
      <div class="box">
        <div class="box-text">
          <p>
            Az első rémületet hamar követte az elhatározás: ezzel a 140 liternyi készlettel kezdeni kell valamit,
            nem maradhat így. Ekkor javasolta az én házitündérem, hogy frissítsünk rajta valami savasabb anyag hozzátöltésével,
            ami egy újabb küvét eredményez azon túl, hogy megmenti ezt a tételt az enyészettől.
            A rend fenntartásának régi bölcsessége a pénz számolva, asszony verve.
            Ezt most kiegészítem a "bor íva jó" tudnivalóval, mert ha már rég elfogyott volna a sauvignon,
            akkor nem futunk bele most ebbe az ijesztő kóstolási élménybe.
            <br><br>
            Kimarad ugyan a 2024-es évjárat a borospincében, mégis a második új bor keletkezése fölött bábáskodunk idén.
            Elsőként a <a href="/borok/06.html">Lucifer küvé</a> állt elő különféle borok vegyítéséből,
            most meg a sauvignon nem tervezett házasítására készülünk.
            Ahogy a Lucifernél, úgy ennél a bornál sem vesz ki belőlem sokat annak eldöntése, hogy mit mivel.
            Őrzök egy demizsonban 20 liternyi <a href="/borok/02.html">2022-es oportót</a>, ami kellően friss ahhoz,
            hogy felhasználásával végrehajtsam a borátömlesztés útján elképzelt életmentést.
            Üresen kong a pincében egy 145 literes tartály, így a művelet roppant egyszerűen kivitelezhető.
            Belezúdítom az oportót, majd néhány vödörnyi sauvignon-t. Az oportó mennyisége adott, no de mennyi legyen a másikból?
          </p>
        </div>
        <div id="2024-10-06" alcim="arányok kóstolása" class="box-text">
          <p>
            És ekkor összeült a családi borvegyítő tanács poharakkal, kancsókba töltött borokkal, mérőhengerrel,
            grammra pontos konyhai mérleggel a precíz adagoláshoz. Magunk elé tettünk némi elemózsiát is (töpörtyűkrémes kenyérszeletek),
            és kezdetét vette a különböző arányú keverékek kóstolása.
          </p>
          <div class="box-img">
            <img src="https://kep.pince.eu/bormento.webp">
          </div>
        </div>
        <div id="szintvonal" class="box-text-update">
          <p>
            Régi gyanúm igazolódott a mérőhenger szintvonalai kapcsán, amit most súlyméréssel ellenőriztem.
            Az 50 milliliteres vonal alatt nincsenek osztások, ami önmagában csak akkor okoz gondot, ha ennél kevesebbet adagolnék,
            de kisebb adagokat más eszközzel mérek, ezért megbirkózom ezzel a hiányossággal.
            Sokkal súlyosabb hibát tárt fel a súlyméréssel végrehajtott hitelesítési kísérlet.
            Az 50-es vonalig töltött anyag igazából 40 ml mennyiséget képvisel,
            és persze minden ezt követő szintvonal megtévesztő eredményt ad, mert a leolvasott értéknél 10 milliliterrel kevesebbet tartalmaz a mérőhenger.
            Még így is rendben volna az eszköz, ha olcsóbban adják a pontos változathoz képest,
            és a használati útmutatójában erre a pontatlanságra felhívják a balga vásárló figyelmét.
          </p>
        </div>
        <div class="box-text">
          <p>
            Sok kicsi sokra megy. Felkészültünk arra, hogy a különböző arányok kitartó kóstolása után kapatosan állunk fel az asztaltól,
            de szerencsére elég hamar dűlőre jutottunk. Megfelelőnek tűnt a fele-fele arány is, ami a végére egyharmad oportó,
            kétharmad sauvignon összetételre finomodott.
          </p>
        </div>
        <div id="2024-10-08" alcim="tartályban összekeverve" class="box-text">
          <p>
            Így került 40 liter sauvignon mellé 20 liter oportó és 40 ml 5%-os törzsoldat.
            A "bormentő küvé" első bemutatkozása két hét múlva esedékes,
            amikorra a régi <a href="/olv/orom/fallabda.html">fallabdás banda</a> kemény magja ígérte látogatását egy borkóstoló erejéig.
          </p>
        </div>
      </div>
      <div class="box-text">
        <p>
          következő bor:<br>
          <a href="/borok/08.html">№&#8198;8 – sárkány küvé 2024</a>
        </p>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>