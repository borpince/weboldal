<!DOCTYPE html>
<html lang="hu">
<head>
  <title>borospince</title>
  <meta name="description" content="A borospincében oportó is készült 2022-ben.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="borok"></select>
      </div>
    </div>
    <div class="content">
      <div class="box">
        <div class="box-text">
          <p>
            Az idei év meglehetősen aszályos, és ez az időjárás a szőlőtermelőkre is kihat. Egyszer valahol azt olvastam, hogy a szőlő gyökerei akár 30 méter mélyre is lejutnak, ezért úgy gondoltam, hogy ezekre a növényekre a csapadék időleges hiánya nem hat oly mértékben, mint például a pázsitra, ami látványosan kisárgul, ha nem öntözik. Erre a homályos ismeretemre cáfolt rá egy elhíresült pincészet, ahol ezt sem bízták a véletlenre, és öntözni kezdték a szőlőt. Lett is ebből <a href="https://www.google.com/search?q=aldebr%C5%91i+bor%C3%A1szat+tarna">tisztességes balhé</a>. Növényeket öntözni egy folyó vizéből? Hallatlan!
            <br>
            Észszerű lépésnek tűnik a szárazság elleni védekezés, de nem így látják ezt a megélhetési politikusok, akik kapva a kedvező alkalmon, a pincészet ellen hergelik a népet. Égessük meg őket, máglyára velük! Ez lett volna a középkorban, de manapság már nem divat. Akkor tiltsuk ki őket Egerből. Egy vérbeli politikus sosem fogy ki az ötletekből.
          </p>
        </div>
      </div>
      <object name="alcimek">A borkészítés {x} napos folyamata</object>
      <h1 id="2022-08-26" alcim="szüret, szállítás"></h1>
      <div class="box">
        <div class="box-text">
          <p>
            Ilyen előzmények után látogattam el az idei szőlőbeszerzés <a href="https://www.google.hu/maps/@45.8778686,18.3303779,516m/data=!3m1!1e3?hl=hu">helyszínére</a>. Semmi jóra nem számítottam, ehhez képest gyönyörűséges fürtök lógtak a tőkéken. A szüret idejét a "nagyok" (Vylyan, Bock stb.) határozták meg, hozzájuk igazodva szedték az én szőlőmet is. Megmértem a cukorfokot. 16-os értéket jelzett a refraktométer, ami szerény érték. Megmérte a szőlősgazda is a sajátjával, az övé 19-et mutatott. Rögtön kaptam szakszerű magyarázatot is az eltérés okára: az ő eszköze az eladó szemszögéből lett kalibrálva, az enyém meg nyilván a vásárló érdekeinek megfelelően.
          </p>
          <div class="box-img">
            <img src="https://kep.pince.eu/evja_02_02_P1060781.webp">
          </div>
          <div class="box-img">
            <img src="https://kep.pince.eu/evja_02_03_P1060787.webp">
          </div>
          <div class="box-img">
            <img src="https://kep.pince.eu/evja_02_04_P1060792.webp">
          </div>
          <div class="box-img">
            <img src="https://kep.pince.eu/evja_02_05_P1060799.webp">
          </div>
          <div class="box-img">
            <img src="https://kep.pince.eu/evja_02_06_P1060789.webp">
          </div>
        </div>
        <div id="2022-08-26T14:00" alcim="feldolgozás" class="box-text">
          <p>
            Reggel szüret, délután feldolgozás. Ez most annyit tesz, hogy ledaráljuk, lebogyózzuk, és megy bele egy kevés ammónium-biszulfit.
          </p>
          <div class="box-img">
            <img src="https://kep.pince.eu/evja_02_07_P1060838.webp">
          </div>
          <p>
            Ahogy a darálóba öntöttem a ládák tartalmát, mindegyiknél megállapítottam, hogy príma minőséget sikerült hazahozni.
          </p>
          <div class="box-img">
            <img src="https://kep.pince.eu/evja_02_08_P1060829.webp">
          </div>
          <p>
            A cukorfok tényleges mértékét firtató kérdésre a darálást követően vett mintából, fokolóval mért érték adott hitelt érdemlő választ. Nagyjából 17, de 25 fokos hőmérséklet mellett, tehát az a szőlőhegyen mért 16-os cukorfok helytálló.
          </p>
          <div class="box-img">
            <img src="https://kep.pince.eu/evja_02_09_P1060847.webp">
          </div>
          <p>
            Tavaly <a href="/olv/elmaradt2021.html">meghiúsult a szüret</a>, azóta bontatlanul áll a pincében az ammónium-biszulfitos palack. Még nem járt le a szavatossága.
          </p>
          <div class="box-img">
            <img src="https://kep.pince.eu/evja_02_10_P1060853.webp">
          </div>
          <p>
            400 literhez fél deci a 40%-os oldatból. Elméletileg ez a bevált mennyiség a kívánt hatás eléréséhez, de közben felmerült, hogy talán nem is kellett volna kénezni erjesztés előtt. Hibátlan volt a szőlő, rohadt szemekkel nem találkoztam. Azért alkalmaztam mégis a bevált módszert, mert "így szokták". Nagyjából olyan érzésem van most, mint amikor éjszaka állok a piros lámpánál úgy, hogy semelyik irányból nem jön senki. Meg sem kellett volna állnom, mégis várok a zöldre. Miért? Mert így szokták, így biztonságos.
          </p>
          <div class="box-img">
            <img src="https://kep.pince.eu/evja_02_11_P1060855.webp">
          </div>
          <div class="box-img">
            <img src="https://kep.pince.eu/evja_02_12_P1060858.webp">
          </div>
          <p>
            Egyelőre itt tartunk. Feszült várakozásba kezdtem. Beindul-e az erjedés, és mikor? Szükség lesz-e irányított erjesztésre, vagy természetes úton megy végbe a folyamat? Cukrot nem tettem a cefrébe. Ahogy esik, úgy puffan – ez egy ilyen bor lesz.
          </p>
        </div>
      </div>
      <h1 id="2022-08-30" alcim="erjesztés"></h1>
      <div class="box">
        <div class="box-text">
          <p>
            Ma reggel megmozdult valami. A cefre felszíne a dézsa peremének fal felőli oldalánál dagályosan megemelkedett. CO<sub>2</sub> termelésre lehet gyanakodni, amire a feldolgozás 4. napján már nagyon vártam. A cefre hőfoka 23.5 ℃, ami a kezdeti 25-nél alacsonyabb, de a tegnapihoz képest emelkedett. Ezekből a jelekből az erjedés beindulására lehet következtetni, ezért csömöszöltem egyet. Még nem szereltem magasítót a dézsa tetejére, ezért óvatos mozdulatokkal nyomkodtam le a felszínből kiemelkedett bogyókat.
            Arra számítok, hogy a következő két hétben ez a tevékenység néhány óránként ismétlődik. Az előző vörösboromnál <a href="/borok/01.html#:~:text=b%C3%ADztam%20a%20v%C3%A9letlenre%2C-,reggel,-%C3%A9s%20este%20cs%C3%B6m%C3%B6sz%C3%B6ltem">naponta kétszer</a> került sor a műveletre, de most megint olyan hatások értek a borkészítéssel régebb óta foglalkozó szakemberektől, ami befolyással van a viselkedésemre és a nézeteimre.
            A napi kettő állítólag nagyüzemi vircsaft. Ha az ember a sajátját csinálja, akkor csömöszöljön lelkesen és gyakrabban. Egy vérmesebb borász keljen fel éjszaka is, és foglalkozzon az anyaggal, ha jót akar.
            <br>
            Most erősen elgondolkodtam azon, hogy jövőre valami kényelmes fehéret kéne csinálni, mert ez a vörös bizony macerás.
          </p>
        </div>
        <div class="box-img">
          <img src="https://kep.pince.eu/evja_02_13_P1060890.webp">
        </div>
        <div class="box-img">
          <img src="https://kep.pince.eu/evja_02_14_P1060898.webp">
        </div>

        <div class="box-text">
          <p>
            Délutánra sokat komolyodott a helyzet. Az ötödik csömöszölés előtt indokolttá vált a magasító felszerelése. 24 ℃ fokot mértem, és a heves CO<sub>2</sub> fejlődés következtében jól hallhatóan pörcög.
          </p>
        </div>
        <div class="box-img">
          <img src="https://kep.pince.eu/evja_02_16_P1060914.webp">
        </div>
      </div>
      <h1 id="2022-09-07" alcim="erjedés vége"></h1>
      <div class="box">
        <div class="box-text">
          <p>
            Megszűnt a CO<sub>2</sub> képződés. Elvégezték dolgukat az élesztőgombák, megették az összes cukrot, nincs több kaja. Véget ért az erjedés, de egy kicsit hamar.
            16-os cukorfok mellett benne volt a pakliban, hogy nem fog sokáig forrni. Ez egy őszinte bor lesz, hozzáadott cukor nélkül. Kedvesem azzal vigasztalt, hogy ha nagyon pocsékul sikerül, akkor majd VBK-nak esetleg elmegy.
            <br>
            A minőségről még semmit nem tudni, de az sejthető, hogy nem lesz magas alkohol tartalmú bor. Ettől még lehet jó is - gyorsan meg kell inni, nehogy megromoljon.
            Hogy ne legyen magas az almasav tartalom sem, ahhoz hagyom még néhány napig dolgozni a cefrét. Kimutatható a hőfokadatokból is, hogy az alkoholos erjedés a 9. napon lecsengett, de hiba lenne csupán ezért azonnal lefejteni a levet.
          </p>
        </div>
        <div class="box-img">
          <img src="https://kep.pince.eu/evja_02_18_hofok_graf.webp">
        </div>
        <div class="box-text">
          <p>
            Megint nyáriasra fordult az idő, nő a külső hőmérséklet, ezért abban reménykedek, hogy a két hetesre tervezett erjesztési időszak végéig hátra lévő napokban 22-23 ℃ fokos értéken marad a cerfrehőmérséklet, ami elég magas ahhoz, hogy egy nem kívánatos ecetesedés beindulhasson, de ilyen körülmények között a spontán almasavbomlás is működhet (az alacsony alkoholtartalom ebből a szempontból előny).
            Egy gyors fejtés és alapkénezés megszüntetné az illósodás veszélyét, de ezt egyelőre elhalasztom, és nem csak a zavartalan almasavbomlás érdekében. Ha már ilyen sovány oportónk lesz, legalább a színe legyen fasza. Az meg ott van a héjban, hát oldódjon még egy keveset.
            <br>
            A következő napokra légmentesen lezárom a cefrét, hogy annak a fránya oxigénnek ne legyen lehetősége beleszólni az ügy alakulásába. Fóliát rá, vizet a tetejére. Nagyon falusi, de hatékony módszer.
          </p>
        </div>
        <div class="box-img">
          <img src="https://kep.pince.eu/evja_02_17_P1060990.webp">
        </div>
      </div>
      <h1 id="2022-09-11" alcim="színlé fejtése, kénezés"></h1>
      <div class="box">
        <div class="box-text">
          <p>
            <a href="https://szbki.pte.hu/szureti_szolofajta_bemutato_es_szaktanacsadasi_nap_1">Tanácsadási napot</a> szervezett a PTE Szőlészeti és Borászati Kutatóintézete szeptember 8-ra, amire nem tudtam elmenni. Sok a dolog. Egy kedves ismerősöm ott volt, és másnap küldött egy emailt, amiben összefoglalta a lényeges tudnivalót az idei évjárat hatásáról:
            "<i>javasolták a rövidebb héjontartást, mivel a stressz miatt sok a kesernyés anyag a magokban</i>". Roppant tudományos, magamtól nem jutottam volna erre a megállapításra. Erre vannak a kutatóintézetek.
            <br>
            Tegnap este megkóstoltuk. Nem érzek benne semmi rosszat, de figyelembe veszem a szakértők véleményét. Nem várok tovább a fejtéssel és az alapkénezéssel, pedig néhány napot még hagytam volna. Elégedett vagyok a színével, a többit megméri a labor.
            Most nem használok szivattyút. Gravitációs módszerrel kerül tartályba az újbor, mert közben tovább okosodtam. Egy hozzáértő borász szerint <a href="https://ipacsszabo.hu/#:~:text=a%20szivatty%C3%BA%20megny%C3%BAzza%20a%20bort">"a szivattyú megnyúzza a bort"</a>, amit nem engedhetek.
            <br>
            Remekül működik a <a href="/borok/03.html#:~:text=nagys%C3%A1grendekkel%20olcs%C3%B3bb">szegény ember szűrőkosara</a>. Színlé 230 liter a nagy tartályban, préslé 110 liter a kis tartályban. Törzsoldattal kénezve, tömlős úszófedél a tetején – légzőszeleppel.
          </p>
        </div>
        <div class="box-img">
          <img src="https://kep.pince.eu/evja_02_19_P1070020.webp">
        </div>
        <div class="box-img">
          <img src="https://kep.pince.eu/evja_02_20_P1070030.webp">
        </div>
        <div id="2022-09-11T14:00" alcim="préselés" class="box-text">
          <p>
            Egy ismerősöm tavaly a saját bor készítésének feladása mellett döntött, ami fakadhat a kényelmes élet iránti vágyból, de akár az öregedés jeleként is értelmezhető. Szükségtelenné vált borászati eszközeiből idén májusban került hozzám jutányos áron egy 100 literes, klasszikus szőlőprés.
          </p>
        </div>
        <div class="box-img">
          <img src="https://kep.pince.eu/evja_02_23_pres.webp">
        </div>
        <div class="box-text">
          <p>
            Úgy tűnik, nálam ez lesz ideális méret, mert az 500 literes dézsából lefejtett színlé után maradt anyag pont belefér.
            A <a href="/borok/03.html#:~:text=nyersanyagb%C3%B3l%20ez%20csup%C3%A1n-,52%25%2Dos%20kihozatal,-.%20A%20tervez%C3%A9sn%C3%A9l%200.6">rozéval összehasonlítva</a> jobb a kihozatal. Annál szerény 52%-ot számoltam, míg ez az oportó 460 kilónyi bruttó nyersanyagból hozta a 230+110 literes eredményt, ami 74%. Nem húztam nagyot az új présen, az áttételes tartozékot fel sem szereltem.
            Bennem van a frász a magokban lévő esetleges kesernyés anyagok miatt, ezért az utolsó vödörnyi préslét nem öntöttem a többihez a tartályba (enélkül jött ki a 74%), de nem is öntöttem ki. 2 literes Krug palackokba került, valamire jó lesz. Talán megisszuk.
          </p>
        </div>
        <div class="box-img">
          <img src="https://kep.pince.eu/evja_02_24_P1070037.webp">
        </div>
        <div class="box-img">
          <img src="https://kep.pince.eu/evja_02_21_P1070047.webp">
        </div>
        <div class="box-img">
          <img src="https://kep.pince.eu/evja_02_22_P1070050.webp">
        </div>
      </div>
      <h1 id="2022-10-29" alcim="fejtés, levegőztetés"></h1>
      <div class="box">
        <div class="box-text">
          <p>
            Mikor érdemes fejteni? Már nem is kérdezem a tapasztaltabb borászokat, mert ahányan vannak, annyiféle választ kapok. Fárasztó szellemi munka feldolgozni a különféle javaslatokat, rácsodálkozni ezek sokféleségére, összevetni a szélsőségeket, majd választani a lehetőségek közül.
            Viszonylag szabad világunkban a törvények és szabályok adta kereteken belül mindenki azt csinál, amit akar, és ez szerencsére rám is érvényes. Akkor fejtem a bort, amikor jónak látom. Mikor látom jónak? Na, ez az. Nem látok semmit.
            <br>
            A bor acéltartályban, aminek fala nem átlátszó. Lehet ereszteni a csapon keresztül mintát, vizsgálni átlátszóságot, zavarosságot, aztán ebből következtetni a tennivalóra. Vonzó lehetőség, de van ennél jobb.
            A színlé leeresztése és a préselés idején egy átlászó palackba is töltöttem az anyagból, amihez néhány csepp ként is adagoltam, hogy a tartálybéli állapotnak megfelelő legyen. Elképzelésem szerint a palackban azt látom kicsiben, amit egy átlásztó tartály falán keresztül is látnék.
            48 napja kémlelem az ülepedés eredményét a palackban, és ma jutottam arra, hogy a tartály geometriáját figyelembe véve az üledék a csap szintje alatt lehet. Nosza, töltsünk hirtelen egy pohárba. Nem zavaros, az üledék sűreje valóban a csap szintje alá süllyedt.
          </p>
          <div class="box-img">
            <img src="https://kep.pince.eu/evja_02_uledek.webp">
          </div>
          <p>
            (Az igazán profik üvegfenekű hordóban ellenőrzik a folyamatot, amit még sehol nem láttam, de olvastam róla Dr. Barócsi Zoltán "A borászati technológia kulcskérdései a gyakorlatban" című <a href="https://pea.lib.pte.hu/bitstream/handle/pea/23205/Barocsi%20Zoltan%20-%20A%20boraszati%20technol%C3%B3gia%20kulcskerdesei%20a%20gyakorlatban.pdf">jegyzetében</a>.)
            <br>
            Ez az oportó nem kerül hordóba. Tartályban érik, ezért a fejtést összekötöm a levegőztetéssel. Csapból vödörbe, vödörből dézsába. Magasról öntve, széles sugárban – hadd zubogjon.
            Tartálymosás után ugyanez visszafelé. Úszófedelet rá, aztán valamikor januárban megint foglalkozunk vele.
          </p>
          <div class="box-img">
            <img src="https://kep.pince.eu/evja_02_25_P1070504.webp">
          </div>
        </div>
      </div>
      <h1 id="2022-12-09" alcim="fejtés, levegőztetés"></h1>
      <div class="box">
        <div class="box-text">
          <p>
            Fejtés, szellőztetés. Egyszerre intéztem a rozéval, mert így jobb a kihozatal a mosogatás tekintetében. Hozzá vettem még a kékfrankos elkülönített, 30 literes tételét is, azt a bizonyos <a href="/borok/04#:~:text=%E2%80%93%20Ennek%20mosogat%C3%B3rongy-,szaga%20van,-.%0AH%C3%A1zass%C3%A1gunk%20v%C3%A9g%C3%A9t">mosogatórongy szagút</a>.
            Ez utóbbit alaposan megszellőztettem, most pedig kíváncsian várom a hatást. Vajon eltűnik-e a szag?
            <br>
            Az oportó színlé fejtésének végeztével a tartály alján megjelent a gyűrött lepedőre hasonlító üledék, amit borkőlerakódásnak vélek.
            Összeszedtem, betettem egy szűrőbe, és megszárítom. Ebből lesz a borkő chips – ha sikeres a művelet.
            Az oportó préslé alján is ott volt a gyűrött minta, de arra ülepedett egy kevés élesztő is. Ebből nem lesz chips.
          </p>
          <div class="box-img">
            <img src="https://kep.pince.eu/evja_02_26_P1070649.webp">
          </div>
          <div class="box-img">
            <img src="https://kep.pince.eu/evja_02_27_P1070654.webp">
          </div>
        </div>
      </div>
      <h1 id="2022-12-19" alcim="mérés (kén, alkohol), kénezés"></h1>
      <div class="box">
        <div class="box-text">
          <p>
            Ahogy a sün a kefével, úgy jártam én is a borkövesnek vélt üledékkel. Nem érzek benne semmi kristályosat, ennek semmi köze a borkőhöz. Majd máskor.
            Nem úgy a labor. Ők értik a dolgukat, és megmérték, amit kellett.
          </p>
          <div class="box-img">
            <img src="https://kep.pince.eu/labor_oporto.webp">
          </div>
          <p>
            Nem szedünk többet ilyen alacsony cukorfokkal szőlőt, mert ez az alkoholtartalom rendkívül szerény. Kénezni is kell, amihez a szükséges mennyiség kiszámítását a vadonatúj <a href="/tech/kenezes.html">kénezési segédlettel</a> intézem.
          </p>
          <div class="box-img">
            <img src="https://kep.pince.eu/segedlet.webp">
          </div>
        </div>
      </div>
      <h1 id="2023-05-12" alcim="májusi kóstolás (színlé)"></h1>
      <div class="box">
        <div class="box-text">
          <p>
            Kedvesemmel megkóstoltunk két pohárnyit ebből a frissen csapolt borból, egyenesen a tartályból. Hónapok óta nem foglalkoztam vele, de ettől nem lett baja. Ellenkezőleg: kész borrá vált időközben.
            A 2023-as évben a <a href="https://www.boraszokborasza.hu/">borászok borászává</a> választott szekszárdi Heimann Zoltán szerint "nem csak olyan borokat kell készíteni, amitől mindenki rögtön vigyázzba vágja magát",
            és eszerint a szemlélet szerint príma. Kifinomultnak nem minősülő érzékelésem okán nem tudok mértékadó véleményt mondani sem ízekről, sem illatokról, de azt még ezzel a fogyatékkal élve is képes vagyok megállapítani, ha valami rossz.
            Ebben az oportóban nem érzek kifogásolhatót – semmi hapták, de nem rossz.
          </p>
          <div class="box-img">
            <img src="https://kep.pince.eu/evja_02_P1070929.webp">
          </div>
        </div>
      </div>
      <div class="box-text">
        <p>
          következő bor:<br>
          <a href="/borok/03.html">№&#8198;3 – rozé 2022 (oportó, zweigelt)</a>
        </p>
      </div>

    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>