<!DOCTYPE html>
<html lang="hu">
<head>
  <title>borospince</title>
  <meta name="description" content="666 a sátán száma. Ennyit palackozhatnék a kékfrankos és az oportó házasításának eredményéből. Új erőre kapott az önmagában végét járó oportó, és megszelídült a vadbor, a savakban gazdag kékfrankos. Az eredmény: Lucifer küvé.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/borok/06">
</head>
<style>
li::marker {
  font-size: x-large;
}
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="borok"></select>
      </div>
    </div>
    <div class="content">
      <h1>Lucifer küvé – 2024</h1>
      <div class="box">
        <div class="box-text">
          <p>
            Léteznek hobbik. Egyesek abban lelik örömüket, hogy születési dátumok alapján csillagjegyeket rendelnek embertársaikhoz, amiből bizonyos tulajdonságokra következtetnek.
            Horoszkópokat készítenek, kártyát vetnek, megjósolják a jövőt.
            Mások a számmisztikában élik ki hajlamukat. Egy meglehetősen ódon bibliai állítás szerint 666 lenne a sátán száma, aminek helyességét brit tudósok újabban kétségbe vonják.
            Egyet lehetne érteni velük, amennyiben baromságnak minősítenék az újszövetségi forrást, de nem ezzel álltak elő.
            Szerintük a hatszázhatvanhat fordítási hiba eredménye, és igazából 616 lenne a helyes szám.
          </p>
        </div>
      </div>
      <div class="box">
        <div class="box-text">
          <p>
            Nekem is van hobbim. Borászkodok. Megesett már nem egy házasítás a pincében, de eddig csak játszásiból.
            Mint például amikor a kékfrankost <a href="/borok/04#hazasit">saját magával</a> kevertem.
            Ez a bor nemrég <a href="/borok/04#hazasit2">másodszor is elszenvedte</a> ezt a műveletet, de nem úszta meg ennyivel.
            Harmadszor futok neki, és ennek most fele sem tréfa, mert az ideiglenesen hordóban tárolt <a href="/borok/02#2024-04-21">oportót</a> fogom összeönteni a nemrég tartályba került <a href="/borok/04#2024-04-20">kékfrankossal</a>.
            <br>
            Maga a művelet egyáltalán nem ördögi. Töltök 225 egységnyit az oportóból, majd 275-öt a kékfrankosból, aminek eredményeként az 500-as vonalig emelkedik a szint a félliteres mérőhengerben.
            Ez a próbaházasítás kiad két pohárnyi adagot, amit kedvesemmel megkóstolunk, és elégedettek vagyunk az eredménnyel.
            Ebben az együttesben új erőre kapott az önmagában végét járó oportó, és megszelídült a <a href="/borok/04#vadbor">vadbor</a>, a savakban gazdag kékfrankos.
            Harmónia váltja a vadságot és a gyengeséget.
          </p>
        </div>
        <div class="box-text">
          <p>
            Cuvée. Nem magyar szó, és vigyázni kell használatával, mert állítólag fordítottak vissza magyar borszállítmányt Nyugat-Európából amiatt,
            hogy ez a szó szerepelt a címkén. Házasítás. Magyarul van, érthető, nem lehet belekötni.
            <br>
            A dézsát a <a href="/tech/zsomp">zsomp</a> mellé állítom, és ebbe fejtem át a borokat,
            hogy alaposan összekeveredjenek. Kénezek rajta egy kicsit, mert az oportóban csak 20 mg/l a szabad kén, aztán innen kerül tovább az anyag a 300 literes,
            és a nemrég felszabadult 260 literes tartályba, amiből a 2020-as cabernet sauvignont <a href="/borok/01.html#2024-04-25">mentettem ki</a>.
            <br>
            Ez a terv. Aztán kíváncsi lettem, hány palackba férne el ez a mennyiség, és osztottam egyet.
          </p>
          <div class="box-img">
            <img src="https://kep.pince.eu/satani.webp">
          </div>
        </div>
        <div id="poen" class="box-text">
          <p>
            Tehát nem kvalitás, hanem kvantitás indikálja a jelzőt.
            Kerekítve nem jön ki a bestia száma, de a bor nem kerekedik, ezért a 667. nem telik meg.
            Ebből fakadóan 666 teletölthető palack adja az ügy sátáni jellegét.
            Ezzel fogjuk azonosítani a jövőben ezt a tekintélyes mennyiségű keverék bort, amiből elméletileg 666 napon át ihatunk naponta egy palacknyit, amíg el nem fogy.
            Roppant kedvezően hangzik, csakhogy ennek a fejleménynek vannak árnyoldalai. Csökken a sokféleség a pincében, hiszen eltűnik a választékból az oportó és a kékfrankos.
            Enyhíti a fájdalmat az a körülmény, hogy a hordó rendszeres utántöltésére félretettem valamennyit, és kékfrankosból is megtöltöttem néhány Krug palackot korábban.
            Egyszer minden bor elfogy, és ebben a keserves helyzetben az új borok megjelenése adhat vigaszt. Sokkal kínosabb következménye a házasításnak,
            hogy az eredmény tartályokba kerül, és így ismét jelentkezik a pincemunkák között a kiürített hordó gondozásának, rendszeres kénezésének kényszere.
          </p>
        </div>
      </div>
      <div id="2024-04-29" alcim="sátáni házasítás"><p>Sátáni házasítás készül</p></div>
      <div class="box">
        <div class="box-text">
          <p>
            Fogódzóként használom az ördögi tervet, ami nem valósul meg pontról pontra az eredeti elképzelés szerint,
            de annyiban hasznos, hogy nem hebehurgyán vágok bele a végrehajtásba.
            Nem először bátorítom magam a vak tyúkos közmondással, és most a késleltetett döntések elve mentén is jó irányba haladok.
            Gyakorlati tapasztalatot nélkülözve, érdemes kotlani egy keveset a kigondolt terven, mert az idő múlásával jöhetnek új ismeretek, új ötletek.
            Jöttek is, be is építem ezeket a logisztikába. Jelentős változás, hogy a dézsából 225 litert nem tartályba töltök, hanem vissza a hordóba.
            <br>
            Az erő velünk van, a dézsa velem van, mert 12.5 literes beosztásokkal látták el a palást belsejét, ami kompatibilis a hordó 225 literes űrtartalmával.
            Vízszintben kell lennie az edénynek, és ezen felül már csak a figyelemnek kell velem lennie ahhoz, hogy a bort a 100-as és a 125-ös jelölés közötti vonalig töltsem.
            Ezzel ugyan nem patika pontossággal, de jó közelítéssel a hordós tétel fele kerül a dézsába.
          </p>
          <div class="box-img">
            <img src="https://kep.pince.eu/dezsa-szintvonalak.webp">
          </div>
          <div class="box-text">
            <p>Csiszoltam a terven:</p>
          </div>
          <ol>
            <li><p>Első lépésként a hordós oportóból juttatok át tömlővel 112.5 litert a dézsába.</p></li>
            <li><p>Ehhez jön a kékfrankos tartályából 137.5 liter a 250-es szintjelző vonalig, +45 ml törzsoldat.</p></li>
            <li><p>A hordóból a maradék 112.5 liter megy a kékfrankos tartályába, +45 ml törzsoldat.</p></li>
            <li><p>Megtöltöm a kiürült hordót a dézsából.</p></li>
            <li><p>A dézsa maradéka megy a kékfrankos tartályába, ami most már igazából a házasítás eredményét tárolja, ahogy a tölgyfa hordó is.</p></li>
          </ol>
        </div>
        <div class="box-text">
          <p>
            Hosszabb lett a műszak a tervezettnél, mert a 3-as és a 4-es pont végrehajtása között átrendeztem a borospincét.
            Lekaptam az éppen üres hordót az emelvényéről, amit áthelyeztem, hogy legyen helyük az új hordóknak.
            Ajándékba kaptam őket egy hegyszentmártoni látványpincéből, ahol igényesen kivitelezett szentélyét hozták létre a bornak és a vadászatok utáni megnyugvásnak.
            Más helyeken nyert keserű tapasztalatok alapján nedvesség elleni szigeteléssel készült,
            hogy ne rohadjanak el benne a fából készült bútorok. A föld alatti helyiség csontszáraz, a bútorok kifogástalan állapotban,
            de a szintén fából készült hordók megsínylik a páramentes környezetet. Kiszáradt dongák, lötyögő abroncsok – újabb <a href="/olv/hordo.html#2024-04-28">hordómentő</a> kihívás .
          </p>
          <div class="box-img">
            <img src="https://kep.pince.eu/uj-hordok.webp">
          </div>
        </div>
      </div>
      <div class="box">
        <div class="box-text">
          <p>
            A házasítással eltűnt két borfajta a pincéből, mégis megmarad a sokféleség, mert az eredmény jó része hordóban érik, míg a maradék tartályba került.
            Elválnak egymástól nem csak fizikailag, de jellegben is. Külön utat járnak, mi meg nagy érdeklődéssel fogjuk kóstolgatni mindkettőt a különbségeket kutatva.
            A tartályos változat a kóstolhatóságán túl biztosítja az anyagot a különböző okok miatt apadó hordó töltögetéséhez is – továbbra sem lesz szükség rendszeres hordókénezésre, ráadásul a dongák kiszáradásától sem kell tartani.
            <br>
            Egy hete fejtettem mindkét fajtát, ezért még nem lehet seprő az aljukon, ennélfogva a műveletek mindössze annyi veszteséggel járnak, amennyi az edények és a tömlő falára tapad.
            Ez pedig minimális, nem is számolok vele, így aztán a kinyerhető palackmennyiséget tekintve a házasított tétel megtartja sátáni arculatát.
          </p>
        </div>
        <div class="box-text-update">
          <p>
            Legendákat mesélnek házasításokról. Aki igazán biztos a dolgában, az eleve egybe szedi a különböző fajtákat, és már ekkor eldől, hogy miket és milyen arányban szerepeltet a borban.
            Úgy képzelem, hogy aki így csinálja, annak az öregapja is így járt el, és évről évre, nemzedékről nemzedékre finomodott, bevált recept alapján megy biztosra.
            Mert ennél a módszernél csak a végeredményt kóstolgathatja, sok változtatásra nincs lehetőség az elkészült borban.
            <br>
            Mások különböző fajtákból nyert mustot vagy a már borrá erjedt, de még éretlen tételeket keverik, aztán a nyers küvét erjesztik, érlelik, és ebből lesz az eredmény. Ez is egy eljárás.
            Ami igazán kedvemre való, az a kész borok házasítása. A "nagyoknál" lényegében minden bor házasítás eredménye, mivel a külön hordóban érlelt, de egy fajtából való tételeket palackozás előtt összeöntik.
            Persze nem vaktában, hanem végigkóstolják, és a borászok eldöntik, hogy melyiket melyikkel.
            Az igazán igényes pincészetekben a több fajtából kevert tételeket visszatöltik a hordókba, és küvéként érlelik tovább a palackozásig.
            <br><br>
            Itthon lényegesen egyszerűbb a helyzet. Adott két félkarú szerzet, akik együtt talán kitesznek egy egészet.
            Nem kísérletezek különböző arányokkal, nem kósolgatom napokig az eltérő keverékeket (hozzáértők szerint 1-2 százalékos különbség is számíthat a buké alakításában).
            Ami van, az van, és annyi, amennyi. Kaphatta volna a "kényszerű házasítás" nevet is, vagy az "ahogy esik, úgy puffan"-t, de ki mondja, hogy a Lucifer nem izgalmasabb?
            Találó név lenne a "minimalista küvé" is, mert aki igazán eldurvul a házasításban, az akár 14-féle szőlőből vagy borból is összeállíthatja a portékát, vörösekből és fehérekből vegyesen,
            mint azt az alábbi tabella első helyén álló, <a href="https://en.chateauneuf.com/appellation-chateauneuf-du-pape/13-grapes-chateauneuf-du-pape/">Châteauneuf-du-Pape</a> név alatt megjelenő felsorolás mutatja.
            Nem kell ennyire messzire menni ritka házasításért, mert a közelünkben, a Tenkes-hegyen is készül olyan bor, amit egybe szüretelt fajtákból házasítanak, és minden részletében különleges.
            Nem sátáni, hanem <a href="https://ipacsszabo.hu/product/idotlen/">időtlen</a>. Bolond az, aki ezen a környéken francia bort inna.
          </p>
          <figure>
            <div class="box-img">
              <img src="https://kep.pince.eu/hazas.webp">
            </div>
            <figcaption>híres házasítások – forrás: <a href="https://winefolly.com/tips/famous-wine-blends/">winefolly.com</a></figcaption>
          </figure>
        </div>
      </div>
      <div class="box">
        <div id="2024-05-08" alcim="laborlátogatás" class="box-text">
          <p>
            Meglátogattam a labort egy palack mintával, és örömmel láttam a fejlődést.
            Több új berendezés mellett egy Anton Paar gyártmányú, <a href="https://www.anton-paar.com/hu-hu/termekek/reszletek/lyza-5000-bor/">FTIR boranalizátorral</a> bővült eszközparkjuk,
            ami szabad kén vizsgálatára nem alkalmas, de a bornak más paramétereiből 15-félét képes megmérni.
            Az első borom keletkezésének idején találkoztam először az FTIR elven működő <a href="/borok/01.html#2020-11-10">analitikai eszközökkel</a>,
            és sajnálkoztam is akkoriban, hogy a <a href="https://szbki.pte.hu/">PTE Szőlészeti és Borászati Kutatóintézetében</a> nem használják ezt a technológiát.
            Nemrég építési munkák zajlottak a labornak otthont adó épületrészben. Közfalakat dobáltak ki, nyílászárókat cseréltek, teljesen felújították.
            Dicséretes fejlődése az intézménynek, hogy az építészeti megújuláson túl az analitikai műszerállomány korszerűsítéséről sem feledkeztek meg.
          </p>
          <div class="box-img">
            <img src="https://kep.pince.eu/labor-kf-op.webp">
          </div>
          <p>
            Az eredmények megerősítik az érzékszervi vizsgálatot. Kedvezően csökkent az összes sav mértéke, de az alkoholtartalom nem a számításom szerint alakult.
            Kereken 11%-ra számítottam, amitől a mért érték elmarad, de a házasított bor jellegéhez illik.
            Könnyed, gyümölcsös, üde, jóivású. A Lucifer küvé inkább hasonlítható egy tornászlányhoz, mint egy erőteljes birkózóhoz, mely utóbbi a testes vörösbor megfelelője lenne.
            Vehetek más példát is a sportból, ami legalább ennyire szemléletes.
          </p>
          <figure>
            <div class="box-img">
              <img src="https://kep.pince.eu/egerszegi.webp">
            </div>
            <figcaption>Kathrin Zimmermann (62 kg, 1.73), Egerszegi Krisztina (46 kg, 1.66), Cornelia Sirch (70 kg, 1.76) – fotó: Németh Ferenc (MTI) <a href="https://nemzetiarchivum.hu/photobank/item/MTI-FOTO-NCtjbFNFWFo3Vml1anVYbEExSEV5Zz09">Nemzeti Archívum</a></figcaption>
          </figure>
          <p>
            Egerszegi a szöuli olimpán 200 méter háton egy testhosszal verte a másodikat.
            A drabális, agyondoppingolt NDK-s sportolókhoz viszonyítva merőben más súlycsoport, mégis bajnok lett.
            <br>
            Ügyetlenkedéseim ellenére remek borrá vált a Lucifer küvé is, de hiába minden igyekezet, ez is hordozza magában azt a kellemetlen tulajdonságot,
            amit eddig egyetlen boromnál sem sikerült kivédenem: egyszer ez is elfogy.
          </p>
        </div>
      </div>
      <div class="box-text">
        <p>
          következő bor:<br>
          <a href="/borok/07">№&#8198;7 – bormentő küvé 2024</a>
        </p>
      </div>
    </div>
    <div class="footer"></div>
  </section>
</body>
</html>
<script src="/temak.js"></script>
<script src="/fejezetek.js"></script>