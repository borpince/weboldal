<!DOCTYPE html>
<html lang="hu">
<head>
  <title>borospince</title>
  <meta name="description" content="Eredetileg Ágnes és Gyula küvéje, majd 'ágyú küvé' fantázianéven szerepelt volna a sorban, aztán sárkány küvé lett a végleges neve – cabernet sauvignon kékfrankossal és oportóval keverve. Aztán megjelent a véletlen faktor is.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
</head>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index.html"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="borok"></select>
      </div>
    </div>
    <div class="content">
      <h1>Sárkány küvé – 2024</h1>
      <div class="box-img">
        <img src="https://kep.pince.eu/sarkany2.webp">
      </div>
      <div class="box">
        <div class="box-text">
          <p>
            Az európai mesék hősei a legritkább esetben haverkodnak a kiszínezett történetekben megjelenő sárkány szereplőkkel.
            Megküzdeni vele, levágni mind a hét fejét, megmenteni királykisasszonyt, elnyerni érte fele királyságot.
            A mifelénk megszokott motívumokhoz képest a kínai hitvilág nagyra becsüli a sárkányt,
            segítséget vár tőle, szövetséget köt vele. Ezek után nem csoda, hogy naptárukban 12 évente megjelenik,
            és a mostani is a sárkány éveként telik náluk. Látni más példát is szörnyekkel kialakított jó viszonyra.
            <a href="https://www.imdb.com/title/tt0126029/">Shrek</a> meséjében a Szamár egyenesen házasságot köt egy eleinte durcás, de aztán megszelídülő tűzokádóval.
          </p>
        </div>
      </div>
      <div class="box">
        <div class="box-text">
          <p>
            Nem jött be az idei évjárat a borászoknak. Szokatlan hőség és szárazság jellemezte az időjárást,
            ami nem kedvezett a szőlő kiegyensúlyozott érésének, hamar és kényszerből kellett szüretelni – egy ilyen évben leginkább fűízű, kompromisszumos borok készülhetnek.
            Nem is volt merszem 2024-es évjáratú borral gazdagítani a borospince kínálatát, mert ebbe nálam tapasztaltabb borászoknak is beletörhet a bicskája,
            az én amatőrségemmel pedig biztos a kudarc. 2024 tehát nem kiemelkedő minőségű borairól lesz híres,
            és azt is bizton állíthatom, hogy a borospincében ez a házasítások éve, mert a soron következő küvé immár a harmadik ebben a szezonban.
            <br><br>
            Nem előzmény nélküli elhatározás eredménye lesz a legfrissebb borköltemény. Október elején már megszületett
            a 2020-as <a href="/borok/01.html">cabernet sauvignon</a> és a <a href="/borok/02.html">2022-es oportó</a>
            házasításából a <a href="/borok/07.html">bormentő küvé</a>, ami a fáradó sauvignon megmentését célzó óvatos kísérlet eredménye,
            és ez több, mint bíztató. Jól sikerült. Ezen felbátorodva tervbe vettem a maradék 100 liter megmentését is,
            amihez a savakban gazdag <a href="/borok/06.html">Lucifer küvét</a> hívom segítségül.
          </p>
        </div>
        <div id="2024-11-14" alcim="névadás" class="box-text-update">
          <p>
            Megesik, hogy az elvégzendő munkának nem a fizikai része embert próbáló, hanem a termék névadása,
            amit ötlettelenség nehezít. Városunkban megtalálható a Névtelen utca,
            ami emléket állít valamely hajdani hivatalnoknak, aki példát mutatott arra,
            hogyan tegyük túl magunkat hamar ezen a bizonyos ötlettelenségen.
            Nem szívesen lennék követője ennek az irányzatnak, ezért rajtam kívül mások is hozzátették ötleteiket a végeredmény alakításához.
            Ágnes és Gyula segítettek, akik szabadidejükből két egymást követő napon is órákat áldoztak a sikerért.
            Nem pusztán a névadásba folytak bele, hanem az új küvé összetevőinek arányába is beleszólhattak.
            <br>
            Az első napon alkalmuk volt ráhangolódni a borospince választékára, majd másnap kezdetét vette a komoly munka.
            A kettő között pedig otthonukba hazatérve sem hagyta nyugodni őket a téma, mert amikor újból megjelentek,
            akkor gimnazista lányuk ötletével álltak elő: legyen <cite>ágyú küvé</cite> az elnevezés. Miért pont ágyú?
            Ez az Ágnes és Gyula nevek összegyúrásából származó rövidítés,
            merthogy előző nap felvetettem, hogy tiszteletükre a termék kaphatná az <cite>Ágnes és Gyula küvéje</cite> elnevezést is,
            ha nincs jobb ötletünk.
            <br>
            Aludtam rá egyet, majd harmadnap, amikor kezdetét vette az elegyítés végrehajtása a teljes mennyiséggel, akkor borult minden korábbi elképzelés.
            A borospincében a házasítások éveként jellemzett 2024 a sárkány éve, és ebből máris adja magát a <cite>sárkány küvé</cite>.
            Elvégeztem egy hevenyészett eredetiségvizsgálatot, melynek során a szekszárdi Bodri pincészetnél találtam egy sárkányos küvét,
            de ez csak hasonlóság, nem egyezés.
          </p>
        </div>
        <div id="2024-11-15" alcim="arányok kóstolása" class="box-text">
          <p>
            Nem vagyok kiváló vendéglátó. Ez egy <a href="/olv/orom/fallabda.html#vendeg">visszatérő gondolat</a>,
            ahogy a kínált borok mellett szilárd táplálékkal is gondoskodnék a borkóstoló résztvevőiről.
            Feldaraboltam egy adag cheddart, ami helyet kapott az asztalon más elemózsiák szomszédságában,
            és részemről a gondoskodás ezzel kimerült. Aztán betoppantak vendégeink egy monumentális sajttállal.
            Nem a tál méretét tekintve, hanem a rajta sorakozó, felszeletelt darabok sokféleségét nézve.
            Legalább hétféle sajt, amire a gondosan elhelyezett cédulák felirataiból lehet következtetni.
            Megállapítom, hogy a világegyetem sokat emlegetett egyensúlya biztosítva van azáltal is, hogy amennyire nem értek a vendéglátáshoz,
            vendégeink legalább olyan jók a vendéglátó kényeztetésében.
            <br>
            Gyulával különösen jól jártam, mert levette vállamról a komponensek adagolásának figyelmet és pontosságot igénylő, felelősségteljes végrehajtásának terhét.
            Én is igyekeztem hasznossá tenni magam, ezért már korábban kiszámoltam a négyfős kóstoló alkalmával poharakba töltendő adagok kikeveréséhez szükséges mennyiségeket különböző arányok mellett.
            A terv szerint 1-1 decit töltünk poharakba a keverék megfelelő arányának kereséséhez,
            ezért 4 decire vonatkoztatva állapítottam meg a mennyiségeket.
            A mérőhengerről korábban bebizonyosodott, hogy <a href="/borok/07.html#szintvonal">szintvonalai csalnak</a>, ezért a jól bevált, grammra pontos konyhai mérleggel mértünk.
          </p>
          <div class="box-img">
            <img src="https://kep.pince.eu/sarkany-aranyok.webp">
          </div>
          <p>
            Mindenki kapott három különböző formájú öblös poharat, amikbe kitöltögettük az eltérő arányú keverékeket.
            Miért hármat? Azért, mert eredetileg egyötöd, egynegyed és egyharmad arányú Lucifer adagolásával vizsgáltuk volna az eredményt,
            de ezeket végigkóstolva Gyula javaslatának megfelelően ki kellett próbálnunk egy 20%-osnál is soványabb változatot.
            <br>
            A végén közfelkiáltással ez a legsoványabb vitte el a pálmát, de már akkor ott motoszkált bennem az ördögi gondolat,
            hogy a legvégén úgyis én döntöm el a végleges arányt. Egyedül leszek a borospincében, senki nem felügyeli a tevékenységet,
            tehát a leges legvégén az összetevők aránya még változhat. Változott is – egy hangyányit.
          </p>
        </div>
        <div id="2024-11-16" alcim="tartályban összekeverve" class="box-text">
          <p>
            Az eredeti elképzelés 100 liter sauvignon és 20 liter Lucifer összekeverését célozta egyhatodos arány eléréséhez,
            de aztán pontos méréssel megállapítottam, hogy csupán 94 liternyi sauvignon áll rendelkezésre.
            Az új helyzethez idomulva előbb 18 liter Lucifert töltöttem egy üres tartályba,
            majd ehhez zúdítottam a sauvignont. Vödörből, magasról, széles sugárban.
          </p>
          <div class="box-img">
            <img src="https://kep.pince.eu/sarkany-ontes.webp">
          </div>
          <p>
            Nem árt a szellőztetés egy fülledt bornak. A teljes mennyiség feléhez érve – szándékom szerint – 98 ml 5%-os törzsoldatot adagoltam volna,
            ami egy kicsit megszaladt, így 123 ml lett. Azért ilyen pontatlan a méricskélés, mert nem a Gyula csinálta.
            20 mg/literrel nyomtam volna feljebb a borokban időközben lecsökkent kéntartalmat, ez most 25 lesz – belefér.
            Az egész műveletsort enyhe pontatlanság jellemezte, de nem patika ez, hanem borászat.
            Így jelenik meg a véletlen faktor a borospincében egy küvé létrehozásakor.
            Nem szabad lebecsülni ennek hatását, mert számos tudományos eredmény véletlen folytán született (pl. penicillin, röntgengép, mikrosütő stb).
            <br>
            A kísérleti arányok keverésénél grammokat méricskéltünk a néhány deci kóstolási mennyiség helyes beállításához,
            de most magasabb, nagyságrendbeli eltérés is megengedhető ennél a kereken egy hektónyi adagnál.
            A végeredmény 93+18, tehát 111 liter bor alaposan összekeverve (a sauvignon legalját elkülönítettem, nem került a küvébe).
            Az arányokat tekintve 84% sauvignon és 16% Lucifer alkotja a borospince új tételét (1% eltéréssel sikerült megközelíteni a megszavazott arányt).
            Mindent összegezve és alaposabban részeire bontva: 84% sauvignonba keverve 9% kékfrankos és 7% oportó (mivel a Lucifer eleve egy kékfrankos-oportó küvé),
            valamint fejtés és szellőztetés, továbbá a kénes kezelés ad új életet ennek a bornak.
            <br><br>
            Nem veszett kárba a 2020-as cabernet sauvignon kancsóba került fejtésvégi utója sem. Töltöttem hozzá egy kevés Lucifert (saccra egyhatodnyit),
            legyártva így a sárkányos keverék kénezetlen mini adagját előzetesnek, ami még aznap este elfogyott, hírmondója sem maradt.
            A tartályban összekevert vadonatúj bor a kénezés miatt két hetet pihen, utána az sem menekül.
          </p>
        </div>
      </div>
      <div class="box">
        <div class="box-text-update">
          <p>
            A cím alatti sárkányábrázolás az utolsó császári dinasztia idején használatos kínai zászlóról való.
            Forrás: <a href="https://commons.wikimedia.org/w/index.php?curid=79266778">Sodacan - Flag of China (1889–1912), CC BY-SA 4.0</a>
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/fejezetek.js"></script>