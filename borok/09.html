<!DOCTYPE html>
<html lang="hu">
<head>
  <title>borospince</title>
  <meta name="description" content="Azon vagyok, hogy az idei évjáratnak ne szerencsén múljon a sikere, hanem alakuljon végre egyszer szándékaim szerint az ügy, ami ebben a műfajban, viszonylag sok tényező összehangolására törekedve, nem feltétlenül kecsegtet teljes sikerrel.">
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/borok/styles_cs2020.css">
  <link rel="stylesheet" href="https://fonts.googleapis.com/icon?family=Material+Icons+Outlined">
  <link rel="icon" href="/src_home/favicon.ico" type="image/x-icon">
  <link rel="canonical" href="https://pince.eu/borok/09">
</head>
<style>
  li,li::marker {
    font-size: x-large;
  }
</style>
<body>
  <div class="active-footer">
    <a onclick="window.scrollTo(0,0);"><span class="back-to-top"><span class="material-icons-outlined">&#xe5ce;</span></span></a>
  </div>
  <section id="container_cs2020">
    <div class="nav-wrapper">
      <div id="hamburger" class="nav-link-wrapper material-icons-outlined">&#xe5d2;</div>
      <div class="left-side">
        <div id="bigyo">
          <div id="balmenu">
            <div class="nav-link-wrapper">
              <a href="/index"><span class="material-icons-outlined">&#xe88a;</span></a>
            </div>
            <button id="kjelzo"></button><br>
            <button id="holtart"></button><br>
            <button class="tlan" id="naptar"></button>
          </div>
        </div>
        <select name="borok"></select>
      </div>
    </div>
    <div class="content">
      <h1>Chardonnay – 2025</h1>
      <div class="box">
        <div id="2025-08-31" alcim="a medve bőre" class="box-text">
          <p>
            Nem először kerül elő a <cite>medve bőre</cite>, mert így kezdtem a 2022-es szüretet megelőzően indított történetet is, a <a href="/borok/04">kékfrankost</a>. Akkor új tartállyal készültem az alapanyag fogadására, és minden jól sikerült.
            A szőlőből cefre készült, borrá erjedt, hordóba került. Erősen szurkolok magamnak az idei sikeres szüretért is. Onnan hozom a mustot, ahonnan a 2023-as <a href="/borok/05">tramini</a> is származik, és hetek óta hangolódok az eseményre.
            Nagy áldás a telefonos kapcsolat, mert eddig még nem kellett meglátogatnom a helyszínt, de már jó néhányszor megbeszéltük a lehetőségeket a szőlősgazdával. Eleinte kétségesnek tűnt az alapanyag megszerzése, mert egy felvásárlóval tárgyalt, aki elvitte volna a termés egészét.
            Az ügynek ez a fajta kimenetele számomra igen nagy nehézséget okozott volna, mert nem mozdultam más irányba.
          </p>
        </div>
      </div>
      <object name="alcimek">A borkészítés {x} napos folyamata</object>
      <div class="box">
        <div class="box-text">
          <p>
            Holnapután szüret, mehetek a mustért. Elméletileg. Mert egyelőre ismeretlen a cukorfok, és az időjárás is beleszólhat. Tegnap óta esik, és ha eláll keddig, akkor is kell számolni felázott talajjal, és ami még kevésbé kívánatos: vizes szőlővel, híg musttal.
            Nem szívesen hoznék haza 19-es °KMW alatti anyagot. Jelenleg is több hektó 12% alatti alkoholtartalmú bort tárolok a pincében, ami Damoklész kardjaként lóg fölöttem, mert így Isten kegyelmétől függ, hogy ez a készlet meddig tárolható egészségesen. Azon vagyok, hogy az idei évjáratnak ne szerencsén múljon a sikere,
            hanem alakuljon végre egyszer szándékaim szerint az ügy, ami ebben a műfajban, viszonylag sok tényező összehangolására törekedve, nem feltétlenül kecsegtet teljes sikerrel. A felettünk kóválygó felhők sem ígérnek sok jót.
          </p>
          <div class="box-img">
            <img src="https://kep.pince.eu/chardonnay-1.webp">
          </div>
          <p>
            Nem járok focimeccsekre, de ott is hasonlóan alakul a helyzet. A szurkolók rekedtre ordíthatják magukat, szidhatják a bírót, attól még a játékosok döntésein és ügyességén múlik az eredmény. Igyekszem, ahogy tőlem telik, és ahogy hatásköröm engedi.
            Átrendeztem a borospincét, és felkészültem a must fogadására, erjesztésére. Jöjjön, aminek jönnie kell.
          </p>
          <div class="box-img">
            <img src="https://kep.pince.eu/chardonnay-2.webp">
          </div>
        </div>
      </div>
      <div class="box">
        <div id="2025-09-02" alcim="szüret" class="box-text">
          <p style="font-size: xx-large;">Szüret</p>
          <p>
            <br>
            Az alábbi fénykép időbélyege 5:24-et mutat, pedig nem sokkal reggel hat után indultam, és Pogány felé haladva az út egyharmadát megtettem már a kép készítésekor. Ellentmondásos állítások ezek, de van rá magyarázat. A fényképezőgép óráját senki nem állítgatja, így az rendes idő szerint jár,
            és szeptember elején valóban ilyenkor kel a Nap. Megint a haszontalan nyári időszámítás okozza az anomáliát, amiről nemrég <a href="/olv/velemeny/hircsokor#nyari">elmélkedtem</a>.
          </p>
          <div class="box-img">
            <img src="https://kep.pince.eu/chardonnay-4.webp">
          </div>
          <p>
            Még ágyban lenne a helyem, ilyenkor kéne egyik oldalamról a másikra fordulni, de sorsomat ma a szőlősgazda napirendje határozza meg, ő pedig reggel 7-kor kezdi a műszakot, ami a Nap állása szerint meglehetősen korai időpont. Nem késhetek.
            Annak idején a tramini mustjáért délután érkeztem, akkor fel sem merült korai kelés, de most bizony nemrég pirkadt a hajnal. Miért vállalom ezt a tortúrát? Mit nyerek ezzel? Azt, aminek lehetőségét a korábbi mustvásárlásnál <a href="/borok/05#allapot">hiányoltam</a>:
            látom a szőlő szüret előtti állapotát, és végigkísérhetem útját a tőkétől a pincéig.
          </p>
          <figure>
            <div class="box-img">
              <img src="https://kep.pince.eu/chardonnay-5.webp">
            </div>
            <figcaption>hibátlan, egészséges, érett fürtök a kora reggeli napsütésben</figcaption>
          </figure>
          <p>
            Megkóstolom, összeszedek néhány bogyót különböző fürtökről, megnézem refraktométerrel. Az eszköz °Brix szerint mutatná a cukortartalmat, de egyszer hozzákalibráltam egy fajsúlymérős mustfokolóhoz, és azóta az engem érdeklő tartományban eszerint mér. Nem kell hozzá mérőhenger
            és törékeny fokoló, elég egy csepp szőlőlé a méréshez – türelmetlen embereknek találták ki. Mert szüret után hagyományos módszerrel pontosan mérhető az összekeveredett, homogén must cukortartalma, de nincs annál izgalmasabb, mint néhány szem szőlőt megvizsgálva esélyt latolgatni.
            Az első szem vizsgálata 17-es értéket mutat – nem szívderítő adat. Megnyugtató a másodiknál leolvasott 24, majd a továbbiaknál többségében 20 körüli értékeket mérek. Nem lesz ez rossz, de ebből a kisszámú mintából nyilván nem lehet pontosan következtetni a végeredményre.
            A következő adatsorral most egy kicsit előreszaladok, mert már ezen is túl vagyok.
          </p>
          <div id="elso" class="box-img">
            <img src="https://kep.pince.eu/chardonnay-6.webp">
          </div>
          <p>
            Hazafelé útbaejtettem a labort, hagytam mintát a mustból, és az <i>FT-IR</i> vizsgálatot ikszeltem be az igénylőlapon. Alaposan dokumentáltam az idei szüretet, és ennek megkoronázására engedélyt kértem a mostanában felújított analitikai műszerpark fényképezésére is. Aztán elektronikus levélben megérkezett a vizsgálati jegyzőkönyv,
            aminek kísérőszövegében a következő, szabatos instrukciót kaptam: <cite>"nyilvános felhasználásra - így különösen weboldalon, közösségi médiában vagy bármely egyéb nyilvános megjelenítésre - sem ezen képek, sem a labor más berendezéseiről, műszereiről készült fényképek nem engedélyezettek!"</cite>
            <br>
            A <code>pince.eu</code>-n <a href="/it/negativ-reklam#javitas">nem használok</a> cookie technikát, tiszteletben tartom a személyiségi- és szerzői jogokat, és most már élettelen dolgok érdekeit is figyelembe kell vennem. Nem teszem közzé a laborban készült remek képeket, nem méltatom az elért fejlődést.
          </p>
        </div>
      </div>
      <div class="box">
        <div class="box-text">
          <p>
            – Szevasz Sanya!
            <br>
            – Jó reggelt Ottó bá'!
            <br>
            Szusszanásnyi szünetet tart a szőlősgazda, és üdvözlik egymást szomszédjával, aki a szemben elterülő parcellán muscat ottonelt szüretel egy csodamasinával.
          </p>
          <figure>
            <div class="box-img">
              <img src="https://kep.pince.eu/chardonnay-7.webp">
            </div>
            <figcaption>Szabó Sándor és Fontányi Ottó</figcaption>
          </figure>
          <p>
            Nem vonakodnak, habozás nélkül beleegyezésüket adják a fotóhoz, és utólag sem tiltották le a megjelenést. Nincs takargatnivalójuk. Szabóék traktorral vontatott szüretelő masinája után most közvetlen közelről láthatom a szőlőkombájn önjáró változatát is.
            Előjön belőlem a gyermeki kíváncsiság, és egy rövid időre elhanyagolom a saját érdekkörömbe eső Chardonnay parcellán zajló eseményeket.
          </p>
          <figure>
            <div class="box-img">
              <img src="https://kep.pince.eu/chardonnay-e.webp">
            </div>
            <figcaption>szakmabeliek kora reggeli megbeszélése – kié a nagyobb?</figcaption>
          </figure>
          <p>
            Megkóstolom az ottonelt, nagyon finom, valóban muskotályos. Jön is ezzel hirtelen a lelkesedés: jövőre ilyen fajtával kéne bővíteni az itthoni borospince választékát – 
            örülne neki az asszony.
            <br>
            Még mindig nagyon korán van, látszik ez a kelet-nyugati irányú szőlősorok megnyúlt árnyékából is.
          </p>
          <figure>
            <div class="box-img">
              <img src="https://kep.pince.eu/chardonnay-8.webp">
            </div>
            <figcaption>Siklós, Zuhánya dűlő</figcaption>
          </figure>
          <iframe src="https://www.google.com/maps/embed?pb=!1m14!1m12!1m3!1d780.5139448348133!2d18.314221923470868!3d45.86379217654391!2m3!1f0!2f0!3f0!3m2!1i1024!2i768!4f13.1!5e1!3m2!1shu!2shu!4v1756890106365!5m2!1shu!2shu" width="800" height="600" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
        </div>
        <div class="box-text-update">
          <p>
            Sándor meséli később, hogy apukája és a szomszéd <a href="https://fontanyiboraszat.hu/">Fontányi</a> 1982 és 1999 között közös cégben dolgoztak, aztán kénytelenek voltak szétválni. Akkoriban változott a bortörvény, ami nem engedte meg több borász készletének tárolását egyazon jövedéki raktárban.
            Továbbra is jó cimborák maradtak, de külön utakon folytatták a borászkodást. Érdekessége a történetnek az is, hogy Fontányiék gatterüzemet működtettek, mielőtt szőlővel kezdtek foglalkozni, Szabóék meg <i>csirkéztek</i>, amit úgy is szavakba lehet önteni, hogy a baromfi ágazatban volt érdekeltségük.
          </p>
        </div>
        <div class="box-text">
          <p>
            Sándor szüretelőmasinájának tartályai kereken egy óra alatt telnek meg, ezzel a rakománnyal indulunk a Szabó Pincészet feldolgozóüzemébe. A szakember jónak minősíti a termést, 20 mázsára saccolja a leszedett mennyiséget.
            Bevált gyakorlat szerint az üzem előtti udvaron billencs pótkocsira szórná a leszedett szőlőt, de technikai probléma lép fel. Nem képes megküzdeni a súllyal a hidraulikus emelőkar, ezért a rakomány egy része emberi erővel és egy lapáttal kerül a pótkocsira.
          </p>
          <div class="box-img">
            <img src="https://kep.pince.eu/chardonnay-9.webp">
          </div>
          <p>
            Módosul a becslés: van az 30 mázsa is. A csökkentett súllyal már sikeresen boldogul a szerkezet, így az anyag végre a pótkocsira zúdul, majd ennek közvetítésével a fogadógaratba ömlik. Ez még messze nem a végállomás. Innen egy bogyózón keresztül jut a szivattyúba,
            ami egy nagy keresztmetszetű tömlőn át pumpálja az anyagot a présbe.
          </p>
          <figure>
            <div class="box-img">
              <img src="https://kep.pince.eu/chardonnay-a.webp">
            </div>
            <figcaption>kombájnból pótkocsira</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-b.webp">
            </div>
            <figcaption>pótkocsiról fogadógaratba</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-c.webp">
            </div>
            <figcaption>garatból bogyózóba</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-d.webp">
            </div>
            <figcaption>szivattyú által présbe</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-f.webp">
            </div>
            <figcaption>220 liter must felpakolva, már csak hazáig kell biztonságban eljutnom</figcaption>
          </figure>
          <p>
            A mai műszak eredménye a présből kicsurgó must, ezért jöttem. A mustgyűjtő tartályból vett minta fokolóval mérve 19-et mutat, ami számomra megfelelő.
            Nem kell javítani rajta, nagyjából 12%-os alkoholtartalmú bor származhat belőle, ha jól dolgoznak az élesztőgombák is.
          </p>
        </div>
      </div>
      <div class="box">
        <div id="2025-09-03" alcim="erjesztés" class="box-text">
          <p style="font-size: xx-large;">Erjesztés</p>
          <p>
            <br>
            Biztonságban hazatértem a mustszállítmánnyal. Látszólag nem nagy teljesítmény, de amilyen veszélyek manapság az emberre leselkednek, ennek is tudok örülni. Az is örvendetes, hogy príma szőlőt szedtünk. Alig láttam hibás szemeket, betegségeknek nyoma sincs.
            Nem felszívódó rézkénnel hatszor permeteztek (ennyit vallottak be) az érési idő alatt. Rég lemosta az eső, nem lesz hatása a végtermékre. Az eredeti elképzelés 200 liter must vásárlásával számolt, ami menet közben 220-ra módosult, mert teljesen teletöltöttük az 54 literes edényeket.
            216 liter lenne a tényleges érték, de a felfokozott izgalomtól fűtött figyelmetlenség által is befolyásolt különös észjárásom szerint 4×4 most valamiért húszra jött ki, és a szőlősgazda sem figyelmeztetett, hogy nem 220 liter után kell fizetnem – mondjuk azt, hogy a must árába beépült a borravaló.
            <br>
          </p>
          <p id="uledek">
            <br>
            A tegnap óta ülepedő mustot tömlővel juttatom le a borospincébe, az ott várakozó bordó dézsába.
            Alaposan belihegtem a pincét a művelet közben, 17 ℃-t látok a hőmérőn, míg a dézsába töltött must 19.5 ℃. Kereken 200 litert fejtettem át, mert a 30 órás ülepítés után az üvegballonok alján maradt sűrűje 18 litert tesz ki.
            Markáns különbség mutatkozik a tisztult fázis és az üledék között.
          </p>
          <div class="box-img">
            <img src="https://kep.pince.eu/chardonnay-g.webp">
          </div>
          <p>
            Profi borászok a must tisztítását sem bízzák a véletlenre. Ők már ebben a munkafázisban is derítőanyagok után nyúlnak, ezeket adagolják a mustba. Azt olvasom az egyik derítőgranulátum tájékoztatójában, hogy <cite>vasleadó képessége nagyon alacsony</cite>,
            más szavakkal: <cite>nem növeli szignifikánsan a kierjedt bor vastartalmát (nem okoz kékderítési igénynövekedést)</cite>. Áldom a jó sorsomat, amiért nem vagyok profi, és nem kényszerülök ilyen anyagok adagolására. Marhára élvezem az előnyét az amatőr borászkodásnak,
            hogy nem kell aggódnom mindenféle nemkívánatos anyag megjelenése miatt a készülő borban, amik esetleg hajhullást, vakságot vagy impotenciát okoznának.
          </p>
        </div>
        <div id="2025-09-07" alcim="őszi ádvent" class="box-text">
          <p style="font-size: xx-large;">Őszi ádvent</p>
          <p>
            <br>
            Kedden szüreteltünk. Ülepítés után másnap került a must dézsába, és most a hét utolsó napján, vasárnap reggel még mindig azon szörnyülködök, hogy nem indult be az erjedés.
            Már csütörtökön gyanút fogtam. Nem úgy zajlik a folyamat, ahogy rendben lévő lenne, mert a pince előtti 25 ℃-os térben tárolt mustüledék (ahol délelőttönként a Nap is süti) <i>meg sem moccan</i>. Ez a kifejezés ebben a szövegkörnyezetben olyan jelentést hordoz, hogy nem indult erjedésnek.
            A nem háborgatott edényben tovább ülepedik, a tetején színmust jelenik meg, amit egy kis keresztmetszetű tömlővel kancsóba szívok, és megkóstolom. Kifogástalan olyan értelemben, hogy nem érzek rajta semmi csípőset. A folyadék tükrös felszíne sem utal CO<sub>2</sub> képződésre, sehol egy bugyborék.
            Ez az a bizonyos <a href="#uledek">18 liternyi üledék</a>, amit elkülönítettem a must javától. Ebben aztán benne van minden, amitől a must nagy kedvvel indulna erjedésnek. Szomjas voltam, megittam belőle legalább egy liternyit, és semmi bajom nem lett tőle úgy sem, hogy később is rájártam, amikor a tetején újból elegendő tiszta must vált ki.
            <br>
            Az alapos gyanú rávett arra, hogy mintát vegyek az anyagból, és elvigyem a laborba, mert már megint hibáztam. Az FT-IR vizsgálat nem tartalmazza a kén mérését, én meg nem kértem külön ezt is. Most e hiányosságot igyekszem pótolni. Gyorsan dolgoznak, mert még a műszak vége előtt megkapom a vizsgálati jegyzőkönyvet. 
          </p>
          <div class="box-img">
            <img src="https://kep.pince.eu/chardonnay-h.webp">
          </div>
          <p>
            Ennek fele se tréfa, ez bizony 12 mg/liter. A szőlősgazda egy óvatlan pillanatban annyi ként tett a mustba, mintha tartósítani akarná. Ebből a szemponból jól eltalált érték, mert az éleszőgombákat féken tartja, és ízhatását tekintve nem zavaró. Bor készítésének szándékával, kora reggeli hűvösben szedtük a szőlőt,
            kifogástalan az anyag, nem kerültek bele rohadt szemek. Semi nem indokolja kén adagolását ebben a mértékben. Ilyen körülmények között el is maradhatott volna, de <cite>a szokás nagy úr</cite>.
            <br>
            Ezzel foszlott szerte a spontán erjesztés iránti vágyam. Sőt, most kezdődik az a fajta erőlködés, amit szerencsétlen gyermektelen házaspárok is átélnek a lombikbébi programban. Abban a műfajban is megjelenik valami akadályozó tényező, amit tökéletlen módszerekkel igyekeznek megkerülni. Hozzájuk képest az én helyzetem sokkal egyszerűbb, olcsóbb és veszélytelenebb.
            Irány a bolt, ahol magamhoz veszek két zacskónyi fajélesztőt. Saccharomyces bayanus. Nem terveztem kiterjeszteni műveltségemet ebbe az irányba, de a körülmények erre kényszerítenek. Az élesztőgombáknak ez a törzse rendelkezik a szükséges tulajdonságokkal ahhoz, hogy szélsőséges körülmények között is meginduljon az erjedés.
          </p>
          <ul>
            <li>kiemelkedően jól tűri a kénessavat: 12–15 mg/liter töménység mellett is képes szaporodni és erjeszteni</li>
            <li>alacsony hőmérsékleten is aktív</li>
            <li>magas alkoholtartalom mellett is működik</li>
            <li>hatékonyan bontja a fruktózt, ami segít elkerülni a maradékcukor-problémákat és az utóerjedést</li>
            <li>alacsony tápanyagigényű</li>
          </ul>
          <p>
            A helyzethez mérten optimális jellemzőkkel bír a cucc, amit az előírásoknak megfelelően a mustba keverek. Ha már pancsolok, akkor igyekszem rendesen elvégezni: jöjjön két zacskó tápsó is, ne szenvedjenek ezek a nyomorult gombák. Nem szabad őket éheztetni,
            mert sanyarú körülmények között ráfanyalodhatnak kénvegyületekre, és abból lesz a <i>bökszer</i>. Ennyi művelődés után olyan érzésem lehetne, mintha értenék ehhez a mesterséghez, de ne tévesszen meg a süket duma. Sötétben tapogatózok.
          </p>
          <p id="alma">
            <cite>A baj nem jár egyedül</cite>. Az FT-IR mérést a második alkalommal is elvégeztettem, noha a szabad kén megállapításához szükségtelen. Kíváncsiság. A mintákat ugyanazon tételből vettem ülepítés előtt és 30 órás ülepítést követően.
            A mérési eredmények ennek megfelelően jó közelítéssel fedik egymást, azonban az almasavnál az elfogadott hibahatáron bőven túlmutató eltérést látok.
            Az <a href="#elso">első mérés</a> adatai között szerény 1.48-as érték tündököl, míg második alkalommal 2.54 gramm/litert mutattak ki. Feltettem a kérdést, hogy ennek a jelentős különbségnek van-e tudományos magyarázata, és most várok.
            Várakozok. Nem csak a válaszra, hanem leginkább az erjedés beindulására.
          </p>
        </div>
        <div id="mozi_keret" class="box-text-update" style="opacity:100%" alap="xz3rz6gKV6I" kopasz>
          <p>
            Sikerek és kudarcok forgandóságáról magvas bölcsességeket, sejtéseket, olykor kívánságokat hirdető közmondások léteznek. Például, hogy aki béna üzletember, az szerencsés a szerelemben.
            Borászatból valószínűleg nem lennék képes megélni, ha rögtön az elején, a must erjesztésénél is szerencsétlenkedek, viszont házastársban az igazit már megtaláltam.
            Ennek fejében a <i>Chardonnay</i> története nem szólhat töretlen sikerről, mert akkor egyhangúan izgalommentessé válna a világ.
            Hiába merengtem az elején arról, hogy <i>alakulhatna végre szándékaim szerint az ügy</i>. Ez nyilván nem jött össze, ha most kevertem fajélesztőt a mustba, pedig eredetileg kihagytam volna a játékból.
            <br>
            Ügyetlen borászok megzenésített történeteiről nem tudok, de szerelemről, csalódásról rengeteg dal született. <cite>Szerelem, szerelem, átkozott gyötrelem</cite> –  ki ne ismerné a balsors által régen tépett magyarok panaszos, kesergős stílusában <a id="KFrxpumGnls" name="mozi" title="magyarok kesergős stílusában">énekelt versikét</a>.
            Szerencsésebb történelmi fejlődésű népeknek nem csupán himnuszuk lelkesítőbb, hanem a szerelmi bánat témáját is vidámabb hangulatú dalokban éneklik meg. Ilyen az <i>a-ha</i> nevű norvég banda <a id="djV11Xbc914" name="mozi" title="a-ha">Take On Me</a> című 1985-ös szerzeménye a törékeny kapcsolatok bizonytalanságáról.
            Ezt dolgozta fel <a id="xz3rz6gKV6I 0" name="mozi" title="Anne Reburn">egyszemélyes zenekarával</a> egy fiatal lány, aki szintén nem magyarul énekel, ennek megfelelően névelőkön és személyes névmásokon kívül egy büdös szót sem értek belőle, mégis enyhített borongós kedvemen. Aztán majd a must is erjedésnek indul egyszer…
            <br>
            Az erjedésre váró komor hangulatot Tim Burton stílusában képzeld el, aki pancser borászokról még nem forgatott, de az amerikai filmtörténet legrosszabb rendezőjének történetét már <a id="CawVaHxWvnA 0" name="mozi" title="Tim Burton">filmre vitte</a>. Munkásságára jellemző a <i>film noir</i> elemek használata, a gótikus látványvilág és a sötét atmoszféra.
            Passzol ahhoz a gyászos folyamathoz, aminek végén esetleg nem bor keletkezik, hanem kiöntök két hektó meggyötört mustot a csatornába.
          </p>
        </div>
        <div id="2025-09-11" alcim="fortyogó must" class="box-text">
          <p style="font-size: xx-large;">Bor lesz ebből, meglásd!</p>
          <p>
            <br>
            Nem elég a szőlő babusgatása, meg a szüret, aztán a pincemunkák. Kell még valami, ami a türelemnek, belenyugvásnak és higgadt várakozásnak elegye. Amikor nem küzdök a körülményekkel, hanem igyekszem velük összhangba kerülni. Nem árt valamennyi előrelátás és fokozott figyelem sem,
            mert nem elég arra ügyelni, hogy a termelőtől vásárolt mustot ne üssék fel se vízzel, se cukorral. Ellenőrzés alá kell vonni a kénezőanyag felhasználását is, ha igazán jót akarok. Nem hiába keltem hajnalban, mert így rajta volt a szemem szinte mindenen, csak a kénezés irányítása csúszott ki a kezemből amellett,
            hogy egy szorzási műveletnél hibáztam, de ez csak szerény képességeimre világít rá, a készítendő bor minőségére nincs hatással.
          </p>
        </div>
        <div class="box-text-update">
          <p>
            Német nyelvterületen hallottam először a nyugalom imáját: <cite>"Gott, gib mir die Gelassenheit, Dinge hinzunehmen, die ich nicht ändern kann, den Mut, Dinge zu ändern, die ich ändern kann, und die Weisheit, das eine vom anderen zu unterscheiden."</cite>
            Ez arra bátorítja a nyughatatlan embert, hogy ne törődjön bele kedvezőtlen helyzetekbe, ne fogadja el a sors által rámérni kívánt csapásokat. Bölcsesség révén irányított ellenszegülés, ha úgy tetszik. Nem akar erjedni a must? Az anyja keservit! Hol az a fajélesztő?
            Legyen nekem is beleszólásom, mégiscsak a saját borom készül. Na, ennyit a türelemről, az összhang kereséséről.
          </p>
        </div>
        <div class="box-text">
          <p>
            Néhány napos meddő várakozás után segítségemre van az evolúció útján jó genetikai adottságokra szert tett  <i>bayanus</i> élesztőkultúra, ami remekül veszi az akadályt, derekasan végzi a dolgát, fittyet hányva a <i>tartósított</i> must magas kénessav tartalmára. Az erjedés melléktermékeként megjelenő széndioxidra kell még fokozott figyelmet fordítanom,
            ha nem akarok idő előtt kifeküdni: hatékony <a href="/tech/vent#2022-09-04">szellőztetés</a> működik a borospincében.
          </p>
          <figure>
            <div class="box-img">
              <img src="https://kep.pince.eu/chardonnay-i.webp">
            </div>
            <figcaption>fortyogó must</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-i1.webp">
            </div>
            <figcaption>fortyogó must közelebbről</figcaption>
          </figure>
          <figure>
            <div class="box-img">
              <img src="https://kep.pince.eu/chardonnay-i2.webp">
            </div>
            <figcaption>egészen közelről</figcaption>
          </figure>
        </div>
        <div class="box-text-update">
          <p>
            A fortyogó must messzebbről egy serpenyőben sült, megfordított palacsintatésztára vagy tojáslepényre emlékeztet. Az erjedés kezdetén apró, gyöngyöző buborékok jelennek meg felszínen.
            Később válik gusztustalanná a látvány, amikor a leülepedett seprőből bugyogó széndioxid egyre több anyagot ránt magával a mélyből, ami a folyadék tetejére úszva ocsmány trutymóvá változtatja a korábban bizalomgerjesztő megjelenést.
            Másfelől azonban nincs nagyobb öröm a borospincében annál, mint amikor az erjedésnek indult must végre ilyen ronda lesz. 
            <br>
            Hemzsegnek az idegen szavak a beszélt nyelvben. Ezek közül az <i>ambivalens</i> magyarázatának remek példája lehet a must erjedésénél tapasztalható várva várt, mégis undorító állapotváltozás.
          </p>
        </div>
        <div class="box-text">
          <p>
            Amíg a must nem forr, addig aggodalmamban egyre erősebb késztetést érzek körmeim tövig rágására. Jól informált optimistaként Erdős Pálnak, a néhai híres matematikusnak <a href="https://pince.dega.hu/olv/bv/aszu#erdos">pesszimizmusát</a> is túlszárnyalom az erjedés hétfői beindulásáig, amikor végre számottevő CO<sub>2</sub> képződést és hőfoknövekedést észlelek.
            A borospince születése óta túl vagyok a 7. szüreten, illetve mustszerzésen (a <a href="/olv/00">szárnypróbálgatást</a> is beleszámítva), ezért már nevezhetem hagyománynak, hogy ebben a szezonban sem marad el a hőmérséklet rendszeres mérése és naplózása az erjedés befejeztéig.
          </p>
          <div class="box-img">
            <img src="https://kep.pince.eu/chardonnay-j.webp">
          </div>
        </div>
        <div id="2025-09-14" alcim="a legalja" class="box-text">
          <p style="font-size: xx-large;">A legalja</p>
          <p>
            <br>
            Vitézül helytállt kitaszítottságában a must félretett sűrűje, aminek tetejéről a felúszó színmustot nem hagytam veszni. Ezért folyamatosan apadt a mennyiség, egyre sűrűbb lett, amíg be nem indult spontán erjedése ennek a tételnek, amibe nem kevertem <i>bayanust</i>.
            Hőmérséklete alapján a must javának is lecsengőben van a forrása, a külön edényben tárolt sűrejének erjedése pedig láthatóan véget ért, bor lett belőle. Aljbor az elkülönített, durva üledéken. Lesz még aljbor a dézsában erjedő tétel finomabb üledéke fölött is. Ha összeöntöm a kettőt, akkor az lesz a legalja,
            míg a javából reményeim szerint minőségi bor készül. Addig is a nemrég leforrt alját selejtezés helyett átlátszó palackokba töltöm, és lámpafénynél figyelem a tisztulását. Megkóstoltam opálos állapotában is, hogy legyen mihez hasonlítani az ülepedés utánit.
          </p>
          <div class="box-img">
            <img src="https://kep.pince.eu/chardonnay-k.webp">
          </div>
        </div>
        <div id="2025-09-20" alcim="első fejtés" class="box-text">
          <p style="font-size: xx-large;">Első fejtés</p>
          <p>
            <br>
            A hőmérséklet-grafikont vizsgálva megállapítható, hogy az erjedés szeptember 18-án véget ért. Láttam apró buborékokat megjelenni a felszínen másnap is, ezért nem fejtettem, de aztán huszadikán hajnalban elvégeztem a műveletet.
            Az apró buborékok az alján keletkeztek, ahol a döglődő élesztő az utolsókat rúgta, mert a tartályba került bor felszínén már semmi nem mutatta erjedés jelét. 40 mg/liter kén adagolása után ülepítés következik, amivel semmi dolgom. Ülepedik magától.
            <br>
            A must sűrűjéből spontán erjedéssel nyert aljbor egy hét alatt szépen leülepedett a palackokban. Megkóstoltuk: borjellegű folyadék. Fejtés után, a dézsa alján elterülő seprő tetején úszó aljborból azt a másfél palacknyit mentettem meg, amik az első sorban állnak.
            Ülepedés után ezek is kóstolhatóvá válnak.
          </p>
          <div class="box-img">
            <img src="https://kep.pince.eu/chardonnay-m.webp">
          </div>
          <p>
            Aztán egy szükségszerű mosogatás után visszatért a borospincébe a szokványos hétköznapok rendje. Végre ismét hozzáférek mindenhez, és a pókhálózás és portalanítás is sokat javított a helyzeten.
          </p>
          <div class="box-img">
            <img src="https://kep.pince.eu/chardonnay-l.webp">
          </div>
        </div>
        <div id="2025-11-01" alcim="második fejtés" class="box-text">
          <p style="font-size: xx-large;">Második fejtés – füstbe ment terv</p>
          <p>
            <br>
            Tavaly tavasszal került a pincébe egy <a href="/olv/hordo2">hordómatuzsálem</a>, amit megtisztítva nagy becsben tartottam, mert előző gazdájánál remek borokat érleltek benne, de hiába bántam vele gondosan, tartottam párás helyen, és kéneztem rendszeresen, mert cserbenhagyott.
            Érkezése óta azt terveztem, hogy a következő fehérbort ebben érlelem. A Chardonnay megvan, már most nagyon finom, nem okozott csalódást (csak egy kis riadalmat az erjedés <a href="#2025-09-07">nehézkes indulásával</a>). Ellenben ez a borköves becsületben megöregedett hordó most nem a legjobb formáját adta.
            Fejtésre készülve időben kihoztam a pincéből, lecsutakoltam, kimostam, majd feltöltöttem vízzel, hogy szívja meg magát és dagadjon. Ez a folyamat rendszerint néhány nap alatt meghozza eredményét, ami után bátran tölthetek bort a hordóba, mert a vizes dagasztás egyben próba is, hogy szivárog-e. Azonban most ez a művelet csak bosszúságot szült,
            mert a hordó az áztatás negyedik napján is olyan aggasztó mértékben eresztett, ami nem engedhető meg.
          </p>
          <div class="box-img">
            <img src="https://kep.pince.eu/chardonnay-o.webp">
          </div>
          <div class="box-img">
            <img src="https://kep.pince.eu/chardonnay-p.webp">
          </div>
          <p>
            Este teletöltöm, reggelre ennyi fogy. Decikben mérhető apadás egyik napról a másikra, ami nem fér bele az elfogadható mértékbe.
          </p>
          <div class="box-img">
            <img src="https://kep.pince.eu/chardonnay-q.webp">
          </div>
          <p>
            Néhány nap elteltével nyilvánvalóvá vált, hogy ebben a hordóban csak nagy veszteség árán tárolhatok bort, ami egyáltalán nem optimális, inkább pesszimális. Alkalmatlan. Ugrott a nagyravágyó tervem, hogy ebben a koros faedényben érdekes bor készüljön.
            Most ott tart az ügy, hogy ebben a hordóban már nem készül semmi, ez csak a helyet foglalja feleslegesen.
            <br>
            Hallottad-e, mit mond a messzeföldön híres cirkuszi zenebohóc, amikor sorban veszik el tőle a hangszereit? Könyv is megjelent róla ezzel a címmel: <a id="YSrDRKZWIxY 16" name="mozi" title="Eötvös Gábor">van másik!</a> Hordók tekintetében most én is ezt mondhatom, mert találni a borospincében másik, alkalmasnak tűnő üres <a href="/olv/hordo#beavatott">hordót</a>, ami szintén tavaly került ide.
            Ezt is lelkesen kéneztem azzal a szándékkal, hogy egyszer bor kerül bele, aminek most jött el az ideje. Ezzel a változással másodszor térek el az eredeti tervtől. Először a spontán erjesztés kapott gellert, most meg a borköves hordó mondta fel a szolgálatot.
            <br><br>
            Mindkét fordulattal jól jártam. Az irányított erjesztés eredménye érlelés előtti állapotában is igazán kellemes, és a hordócserének is több előnyét látom. Egyrészt nem fogom szétaggódni magam amiatt, hogy vajon megbújtak-e alattomos rontóbaktériumok a borkőtelep zegzugaiban, amitől ecetes,
            vagy istállószagú lenne a bor, és az eredményt szégyenszemre ki kell önteni. Másrészt az alkalmazásba vett, korábban egyszer használt (vörösborral beavatott) hordóról nagyon bíztató tudományokat találok a szakirodalomban:
          </p>
          <ul>
            <li>testesebb, strukturáltabb fehérborhoz vezethet, ami bizonyos stílusoknál előnyös (pl. Chardonnay, furmint)</li>
            <li>vörösborból származó fűszeres, gyümölcsös jegyek (pl. szeder, szegfűszeg) átszivároghatnak</li>
            <li>a Chardonnay saját aromái (alma, citrus, vaj, mogyoró) összefonódhatnak ezekkel, ami komplexebb illatprofilt eredményezhet</li>
            <li>az ilyen érlelésű Chardonnay közelebb kerülhet a <i>orange wine</i> vagy <i>skin-contact white</i> stílushoz, ha a szín és szerkezet hangsúlyosabbá válik</li>
            <li>a beavatott hordóban már nem dominál a nyers faíz, így a következő bor kiegyensúlyozottabb tölgyhatást kap</li>
            <li>a vörösborból antocianinok és tanninok szívódnak be a hordó pórusaiba, s ez enyhén rózsás árnyalatot adhat a fehérbornak, különösen hosszabb érlelés után</li>
          </ul>
          <p>
            Benne van a pakliban, hogy ezzel a technikával nem egyedi, prémium karaktert kap a bor, hanem ihatatlan vinkó lesz belőle, de jóval nagyobb esélyét látom a kedvező hatásnak. Ez egy lutri, de ígéretes lutri.
            <br>
            Borköves hordó félretéve, másik hordó beáztatva. Ez is apad valamennyit, naponta töltögetem, de az apadás nem olyan ijesztő mértékű, mint az öreg hordónál. Borral töltve jó lesz, mert a poliszacharidok és a fenolos vegyületek óriásmolekulái nem csusszannak át azokon az apró réseken,
            ahol a H₂O utat talál magának, és a C₂H₅OH (alkohol) is beszorulhat oda, ahol a víz még átfér.
          </p>
        </div>
        <div class="box-text-update">
          <p>
            Vittem mintát a laborba, mert kíváncsi voltam a kénszint változására, az alkoholtartalomra és persze az almasavra, ami a must vizsgálatánál <a href="#alma">kétségeket ébresztett</a> a mérés pontosságáról. Nem az én ügyem lenne, ha minden vágyam hiánytalanul teljesül, ezért az alábbi adatsorban hiába keresem az almasav értékét.
          </p>
          <div class="box-img">
            <img src="https://kep.pince.eu/chardonnay-r.webp">
          </div>
          <p>
            Talán balfék vagyok, hogy nem kértem külön az almasav vizsgálatát, de eddig nem kellett. A keletkezett bor jóivású, nem karcos, ott egye meg a fene, hogy hiányzik a táblázatból. Legközelebb ügyesebb leszek, de legalább az alkohol és a szabad kén megvan.
            Ezzel a 30-as értékkel kerül hordóba a bor, nem teszek hozzá.
          </p>
        </div>
        <div class="box-text">
          <p>
            Ahogy a bor süllyedő szintje vészes közelségbe kerül a seprőhöz, megállok a tömlős fejtéssel, nehogy az áramlás magával ragadja a nem kívánatos anyagot. Nem hagyom veszni az alját sem, de ezt egy külön edénybe eresztem a tartály csapján keresztül. Ennél a résznél már lassan telik a vödör,
            nem kell feszülten figyelni a folyadékszintet, ezért elhagyom a helyszínt, és egy szivacsért indulok. Időben visszaérek, mert mindössze a felénél valamivel több anyag gyűlt össze a vödörben, viszont a megdöntött tartályból már nem bor, hanem az a bizonyos seprő folyik,
            aminek megjelenésekor azonnal elzárnám a csapot, ha nem oszlik meg a figyelmem, de most elbambultam, és folyt bele jócskán.
            <br>
            Számtalan találmány keletkezett már véletlen balesetekből (legközismertebbek: dinamit, penicillin, Viagra), és ha tippelnem kéne, akkor a mostani kalandomhoz hasonlóan jutottak arra a felfedezésre borászok, hogy a tárolóedény aljára gyűlt finomseprőt felkeverve adjanak különleges ízt és aromakomplexitást a bornak.
            Annyira komoly dolog ez, hogy az igazán profik francia szóval illetik a műveletet: <cite>bâtonnage</cite>. Parasztosan felkeverni? Nehogy már! <cite>Bâtonnage</cite>. Az már valami. Ahogy néger nők után sem sóvárgok, úgy nem vagyok oda a különleges ízekért sem, ezért szándékosan soha nem fogom felkeverni a seprőt. Elsődleges célom a bor tisztaságának fokozása ülepítés révén, aminek ellentmondana a kevergetés
            (továbbra sem vagyok hajlandó szűrni), de ha most így alakult, akkor ezzel a vödörbe folyt 6 liternyi bor-seprő keverékkel megtapasztaljuk, hogy milyen hatással van, ha a finomseprő apró szemcséi ismét nagy felületen érintkeznek a borral. Bajunk nem lesz tőle, csak türelmesen ki kell várni az ülepedést.
          </p>
          <div class="box-img">
            <img src="https://kep.pince.eu/chardonnay-n.webp">
          </div>
          <p>
            A fejtés végeztével látszatra összevisszaság uralkodik a pincében, pedig jórészt csak a <a href="/tech/zsomp">zsomp</a> kiszabadításához helyeztem át néhány tárgyat. Nem dobtam ki a borköves hordót. Visszakerült a helyére, és talán kénezni is fogom megszokásból,
            amíg el nem szánom magam a kegyetlen műveletre – az ember a kutyáját sem kergeti el csupán azért, mert megöregszik. A <i>másik hordó</i> csurdig tele borral, a maradék 60 liter az egyik 145 literes acéltartályba került.
          </p>
          <p id="tiszta">
            A bor felszínének közeléből, a legtisztábbra ülepedett rétegből fejtett első vödörnyi mennyiséget nem a hordóba,
            hanem palackokba töltöttem, a hordóban tovább ülepedő tétel apadásának szükség szerinti pótolására. Nem csak ezzel magyarázható az ügy feleslegesnek tűnő bonyolítása, bár mindenképpen indokolt, hiszen a 145 literes tartály csapjából ereszthető Chardonnay megfelelő tisztaságára legalább karácsonyig kell várni, mert ez az előző tartály aljáról nyert,
            lebegő anyagokban gazdag, még opálos állapot. A palackozott készletet remélhetőleg nem emészti fel teljes egészében a hordó töltögetése, ezért ebből a mennyiségből poharakba is jut, aztán sejthetően gallér mögé kerül. Lesz még egy nagyon fontos szerepe ennek az elkülönített tartaléknak:
            ezzel hasonlítjuk össze a hordóban érő tételt – leginkább a színe változására vagyok kíváncsi, de nyilván kóstolgatni is fogjuk.
          </p>
        </div>
      </div>
      <div class="box">
        <div id="2026-01-01" alcim="BUÉK" class="box-text">
          <p style="font-size: xx-large;">BUÉK</p>
          <p>
            <br>
            Nem hiányzik a hangos durranás, sem a látványos habzás, ráadásul nem is ízlik – nem kedvencem a pezsgő. Ennek ellenére mindig fellelhető a háztartásban néhány palack ebből a fajtából, mert a hozzánk rendszertelenül betérő kedves vendégek kötelességüknek érzik ajándékot hozni.
            Át is nyújtják érkezésükkor a sodrott zsinóros füllel ellátott szabvány-tasakba csomagolt palackot, amit különösebb rituálé nélkül a többi mellé helyezek. Szaporodnak, nem fogynak, pedig megint remek lehetősége kínálkozott volna pusztításuknak.
            <br><br>
            Idén sem rendeztünk féktelen mulatságot, mint ahogy elmaradt a petárdázás és a tűzijáték. Ha nem lennék későn fekvő, talán ágyban érne az éjfél, de ébren voltunk, és mit tehet ilyenkor ez ember? Nálunk az történt, hogy kedvesemmel levonultunk a borospincébe, mert ellenállhatatlan vágyat éreztünk a tavalyi chardonnay kóstolása iránt.
            Mert éjfél után az már bizony tavalyi, mint ahogy minden használt autó veszített az értékéből, és az asszony is egy évet öregedett hirtelen. Ha ennyi okunk van az ünneplésre, nem fogjuk pezsgőbontással elrontani a hangulatot.
            <br>
            Itt van az ideje a hordó utántöltésének is – nehogy megpimpósodjon a készlet. Fontos művelet, de ha komolyan foglalkozunk az apadás pótlásával, akkor miért ne vegyek egy-egy mintát a hordóból, a bor esetleges hibáinak kiderítése céljából?
            Így is lett, megkóstoltuk. Nagyon elvált a tartályos változattól, érezni az ízén a vörösboros hordó áldásos hatását. Áldásos, mert nagyon finom, most már talán arra kell ügyelnem, nehogy idővel túlságosan ízletessé váljon.
            <br>
            A töltögetésekhez tartogatom a korábban <a href="#tiszta">palackokba fejtett</a> mennyiséget, pedig már a tartályban tárolt chardonnay is kellően leülepedett. Mégis van előnye az elkülönített tárolásnak, mert a hónapokkal korábban félretett palackok aljára gyönyörű borkőkristályok rakódtak.
            Ilyen bort nem kapsz a boltban, mert azt a profi borászok gondosan derítve-szűrve palackozzák, nehogy az igényes vásárló ilyen hatásokkal találkozzon. Összekóstoltuk a kétféle chardonnay-t, és a különbséget el lehetne zongorázni. Nem fogom kiönteni a tartályos változatot sem – utántöltésre mindenképpen tartani kell valamennyit –
            de ízélmény tekintetében nem versenyezhet a hordós érleléssel.
          </p>
        </div>
      </div>
    </div>
    <div class="footer"></div>
  </section>    
</body>
</html>
<script src="/temak.js"></script>
<script src="/mozi-vezerlo.js"></script>
<script src="/fejezetek.js"></script>